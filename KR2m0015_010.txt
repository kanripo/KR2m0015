# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:32.232422
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷十
<pb:KR2m0015_WYG_010-1a>¶
欽定四庫全書¶
皇朝文獻通考卷十¶
　田賦考(干/)¶
　　屯田¶
　　順治元年定荒地屯種例先是開國之初每佐領¶
　　撥壯丁十名牛四頭於曠土屯田至是准州縣衛¶
　　所荒地無主者分給流民及官兵屯種¶
　　二年差御史一員巡視屯田¶
<pb:KR2m0015_WYG_010-1b>¶
　　三年更定屯田官制每衛設守備一員兼管屯田¶
　　量設千總百總分理衛事其原設指揮副指揮等¶
　　俱裁去改衛軍為屯丁凡衛所錢糧職掌及漕運¶
　　造船事務并都司行都司分轄皆仍舊¶
　　四年裁屯田御史令各巡按兼管屯衞事宜¶
　　五年以雲鎮屯田荒蕪令軍民墾種官給牛具量¶
　　收租銀¶
　　六年定直𨽻屯地輸租例天津葛沽等處屯地舊¶
<pb:KR2m0015_WYG_010-2a>¶
　　例分三則上地每畝六升中地四升五合下地三¶
　　升今定各樹菜畦水田葦地每畝科租一斗麥地¶
　　六升雜糧地四升五合¶
　　七年令衛所屯田分有無運糧科徴先是衛所屯¶
　　田分給軍丁承種因有操演城守捕盜領運之責¶
　　科徴較民地稍輕至是裁汰衛軍凡有運糧衛所¶
　　屯糧仍舊派徴其無運糧衛所屯田俱照州縣民¶
　　田例一體起科¶
<pb:KR2m0015_WYG_010-2b>¶
　　九年以廣東屯糧全徴本色屯丁苦累令本折各¶
　　半徴収又令各省屯丁有闗漕務者仍留駕運¶
　　十年裁巡按御史令各省巡撫督理屯田¶
　　定江南秣陵廣武英武三衛屯糧准其折銀¶
　　十三年令河南等省各屯衛照民地例徴糧自開¶
　　屯以來屯租數倍民糧屯丁輸納維艱故有是令¶
　　定屯丁貼運之例浙江金鄉等衛有屯無運杭寧¶
　　温台各衛嘉湖嚴衢各所有屯帶運金華等所處¶
<pb:KR2m0015_WYG_010-3a>¶
　　紹等衛無屯有運應均算津貼向例漕船一艘派¶
　　屯田一百五十一畝有奇今議定帶運衛所照數¶
　　分派餘田徴租銀撥貼無屯衛所至有屯無運衛¶
　　所若有願運者照例給田僉運若無領運者計田¶
　　徴租銀撥貼無屯衛所運丁至康熈十年以屯田¶
　　缺額定每船給田一百一十三畝¶
　　又以廣西衛所久廢令州縣招墾荒屯無力者官¶
　　給牛具¶
<pb:KR2m0015_WYG_010-3b>¶
　　十四年清查湖廣軍民冊籍先是湖廣有運軍班¶
　　軍操軍三項各設屯田後因操軍班軍不用令其¶
　　歸農止留運軍協濟江西漕務但軍民冊籍不分¶
　　賦役易於紊亂嗣後民冊當差者衛所不得扳告¶
　　軍冊有役者州縣不得重派民佃軍田者照例納¶
　　租毋得再派軍役軍佃民田者止完正賦毋得派¶
　　及民役¶
　　十五年以雲鎮屯衛錢糧歸山西驛糧道管理¶
<pb:KR2m0015_WYG_010-4a>¶
　　十六年裁四川衛所其屯糧歸併州縣照民田起¶
　　科¶
　　十八年更定雲南職田納糧例先是雲南衛弁職¶
　　田収租准俸不納稅糧嗣後各歸衛所編入户口¶
　　俱以本七折三徴収其舊係每畝一斗九升至三¶
　　斗者照軍糧例起科三斗至五斗者概以三斗為¶
　　額¶
　　康熈二年以江南屯糧仍歸都司管轄工科給事¶
<pb:KR2m0015_WYG_010-4b>¶
　　中于可托言江南屯糧改歸驛傳道兼攝不便宜¶
　　仍令都司總理俾衛弁有所畏忌屯丁易于輸將¶
　　部議如所請行之¶
　　五年以陕西衛所屯糧與民糧一體輸納無僉運¶
　　領運之事不必改歸都司仍令布政司總理¶
　　六年議令投誠兵屯田湖廣道御史蕭震䟽言屯¶
　　田為養兵裕國之本兵屯縱不可即行而投誠開¶
　　荒之䇿未有不可立行者查投誠之衆所攜家口¶
<pb:KR2m0015_WYG_010-5a>¶
　　數倍正兵若予以荒地給以牛種俾無夫所以為¶
　　招徠之勸一便也緑旂兵有防禦之任投誠兵無¶
　　汛地之責是緑旂之屯田難投誠之屯田易二便¶
　　也近例投誠兵隨標者月給餉糧嵗費金錢八十¶
　　餘萬與其糜費養兵之資何如使開荒蕪之地行¶
　　之三年照田起科既有兵餉又增屯賦三便也各¶
　　省荒田尚有四百餘萬頃分給投誠兵丁使之耕¶
　　種則軍儲日實户口漸繁是力田即以阜生四便¶
<pb:KR2m0015_WYG_010-5b>¶
　　也䟽入令兵部户部行令各省督撫確查墾荒事¶
　　宜遵行¶
　　令黔蜀兩省屯田御史蕭震又言國用不敷之故¶
　　皆由於養兵以嵗費言之雜項居其二兵餉居其¶
　　八以兵餉言之駐防之禁兵藩兵居其二緑旂兵¶
　　又居其八今黔蜀兩省地多人少誠行屯田之制¶
　　駐一郡之兵即耕其郡之地駐一縣之兵即耕其¶
　　縣之地駐一鄉之兵即耕其鄉之地如此則養兵¶
<pb:KR2m0015_WYG_010-6a>¶
　　之費既省而荒田亦可漸闢矣下部議行¶
　　是年令廣東雲南屯田道稽察衛所各官及徴收¶
　　屯糧¶
　　又以江南石城等衛屯糧改折太重仍令徴本色¶
　　十年減廣東屯糧額廣東屯糧十倍民賦荒蕪者¶
　　多令照民田重則每畝八升八合起科¶
　　十五年嚴荒田影射之禁各衛所荒田坐落州縣¶
　　境内縣杳則指為軍地衛杳又詭為民地令督撫¶
<pb:KR2m0015_WYG_010-6b>¶
　　嚴檄州縣衛所各官逐一查報不得推諉以滋影¶
　　射¶
　　十八年令江南屯田道考成視都司例¶
　　二十三年湖廣偏橋鎮逺二衛地畝錢糧歸併貴¶
　　州徴收嗣後湖南屯糧則例屢多更定至二十五¶
　　年以銅鼓衛屯糧歸併新寧縣徴収三十六年辰¶
　　州衛屯糧歸併瀘溪縣照民田科則徴收又城歩¶
　　縣有經徴靖州衞屯糧改歸靖州綏寧縣徴收四¶
<pb:KR2m0015_WYG_010-7a>¶
　　　十年以沅州龍陽黔陽靖州四州縣屯田科則偏¶
　　　重将賦役全書譌刋之數改正減免四十五年以¶
　　　清浪平溪二衛屯糧徴米輸運維艱准其徴銀¶
　　　二十六年裁雲南都司¶
　　　三十年定廣東衞所屯糧減則徴收照民田例¶
　　　三十四年¶
諭雲南屯田錢糧較民田額重數倍民人苦累嗣後屯田¶
　賦額著照河陽縣民田上則徴收明年議雲南屯地錢¶
<pb:KR2m0015_WYG_010-7b>¶
　　　糧亦照屯田則例¶
　　　五十七年減湖北沔陽衛屯田糧額沔陽衛屯田¶
　　　五百七十二頃八十畝有零向係水淹窪地令照¶
　　　湖南清浪衛減則之例每畝五升四合五勺¶
　　　雍正二年臣僚上言請改併衛所歸州縣管轄兵¶
　　　部議軍民户役不同歸併未便¶
上曰滇蜀兩省曽經裁併未聞不便今除邊衛無州縣可¶
　歸與漕運之衛所民軍各有徭役仍舊分𨽻外其餘内¶
<pb:KR2m0015_WYG_010-8a>¶
地所有衛所悉令歸併州縣令直省督撫分别區畫具¶
奏¶
　　是年裁山西都司明年復裁江南浙江江西湖廣¶
　　山東廣東等省都司又裁浙江杭州等衛徴屯千¶
　　總其衛所錢糧歸併布政司管轄¶
　　(臣/)等謹按衛所之制創自前明其始也以軍𨽻衛¶
　　以屯養軍而設都司以統轄之盖倣唐府兵遺意¶
　　至總兵副總兵㕘遊守把以下有事則設無事則¶
<pb:KR2m0015_WYG_010-8b>¶
　　罷未嘗以為經制也未幾衛所之制日弛别募民¶
　　以鎮守於是營軍與屯軍分而為二屯軍惟有漕¶
　　運之職其無漕運者又有畨上營造之役軍政廢¶
　　而屯户亦病矣¶
　國初仍明之舊衛所屯田給軍分佃一切雜徭皆從¶
　　革除後因直省各設經制官兵而屯衛之軍次第¶
　　裁汰至是定制惟有漕運之地仍𨽻衛所其餘多¶
　　歸併扵州縣盖論其籍雖有軍民之殊而承佃輸¶
<pb:KR2m0015_WYG_010-9a>¶
　　賦則屯户與民無異𨽻之州縣扵體制為合且衛¶
　　所官弁類皆武夫其撫恤屯軍必不能如牧民之¶
　　吏而文武各相統轄詞訟交涉兼多袒䕶掣肘之¶
　　弊此衛所改𨽻州縣為因時從宜之良法也¶
　　是年總計直省屯田三十九萬四千五百二十七¶
　　頃九十九畝九分七釐屯賦銀四十三萬六千四¶
　　百四十六兩四錢一分五釐九毫屯糧一百六萬¶
　　四千五百九十二石三斗五升一合九勺草四百¶
<pb:KR2m0015_WYG_010-9b>¶
　　八十七萬一千三百四十五束有奇¶
　　直𨽻等處屯田七萬四千四百九十九頃二十八¶
　　畝一分二釐有奇屯田銀四萬三千三百六十六¶
　　兩八錢二分八釐九毫有奇屯糧八萬四千七百¶
　　三十四石一斗三升九合四勺有奇¶
　　江南江蘇等處屯田一萬一千五百九十七頃七¶
　　十二畝六分二釐有奇屯賦銀三萬八千四百一¶
　　十二兩三錢七分有奇屯糧二萬三千四百八十¶
<pb:KR2m0015_WYG_010-10a>¶
　　八石有奇¶
　　安徽新安等處屯田一萬一千八百五十五頃五¶
　　十九畝五分有奇屯賦銀四萬五百六兩有奇屯¶
　　糧米麥四千四百八十二石有奇¶
　　山西太原等處屯田六萬四千七百三十六頃十¶
　　九畝有奇屯賦銀五萬二千三百二十五兩四錢¶
　　有奇屯糧五萬七千五百四十九石有奇草八萬¶
　　三千四百三十二束有奇¶
<pb:KR2m0015_WYG_010-10b>¶
　　山東濟南等處屯田二萬四千四百二十七頃五¶
　　畝有奇屯賦銀四萬九千六百七十九兩八錢三¶
　　分有奇¶
　　陜西西安潼闗等處屯田都司更名額外地共四¶
　　萬八千四十八頃三畝屯賦銀三萬六千一　百一¶
　　兩四錢九分屯糧十九萬五千二百三十六石五¶
　　斗七升¶
　　鞏昌甘州等處屯田九萬九千八百九十四頃六¶
<pb:KR2m0015_WYG_010-11a>¶
　　十五畝有奇屯賦銀一萬九千九百七十四兩六¶
　　錢三分有奇屯糧四十七萬六千四百九石四斗¶
　　有奇草四百七十八萬四百五十三束¶
　　浙江杭州等處屯田一千七百七十三頃八十畝¶
　　六分有奇屯賦銀一萬八千六百三十兩一錢一¶
　　分有奇¶
　　江西南昌等處屯田六千八百二十八頃八十畝¶
　　八分有奇屯賦銀一萬三千三十一兩四錢七釐¶
<pb:KR2m0015_WYG_010-11b>¶
　　有奇¶
　　湖北武昌等處屯田一萬八千二百一十二頃二¶
　　十八畝三分有奇屯賦銀四萬八千九百二十一¶
　　兩三錢九分有奇¶
　　湖南岳州等處屯田七千二百四十一頃六十七¶
　　畝一分四釐有奇屯賦銀二萬三千七百五十三¶
　　兩一錢六分有奇¶
　　四川建昌等處屯田五百七十三頃三十二畝五¶
<pb:KR2m0015_WYG_010-12a>¶
　　分有奇屯賦銀一千四百五十兩六錢有奇屯糧¶
　　米豆蕎八千九百八十六石一斗六升有奇¶
　　福建福州等處屯田七千七百七頃八十六畝有¶
　　奇屯賦銀三萬八千二百一十九兩有奇屯糧二¶
　　萬六千三百八十八石有奇¶
　　廣東廣州等處屯田四千九百四十八頃九十畝¶
　　七分二釐有奇屯糧八萬八千九百九十七石二¶
　　斗五升七合二勺有奇¶
<pb:KR2m0015_WYG_010-12b>¶
　　廣西桂林等處屯田一千九百九頃五十六畝有¶
　　奇屯賦銀八千二百二十四兩八錢五分有奇屯¶
　　糧九百七十五石有奇¶
　　雲南平彛等處屯田八千六十一頃二十九畝二¶
　　分有奇屯賦銀一千一百九兩二錢二分有奇屯¶
　　糧五萬五千四百七十八石有奇¶
　　貴州貴陽等處屯田二千二百一十一頃九十六¶
　　畝四分有奇又陸地一百八十九分有奇屯賦銀¶
<pb:KR2m0015_WYG_010-13a>¶
　　二千七百四十兩一錢三分有奇屯糧三萬九千¶
　　六十六石四斗九升四合蕎折米六百三十四石¶
　　七斗九升五合有奇榖折米六百八石六斗五升¶
　　有奇¶
　　三年令安西兵丁試行屯墾安西屯墾未備兵丁¶
　　家口乏食令將駐防兵之不願久住者召募頂换¶
　　擇水土宜苗稼之處給之使之屯墾俟資糧漸裕¶
　　之後搬取家口永逺駐防又以初次應募之兵未¶
<pb:KR2m0015_WYG_010-13b>¶
　　習農事就沿邊州縣僱農人為帮夫每兵三名給¶
　　帮夫一名每嵗耕穫令帮夫指引俟屯墾既嫻將¶
　　帮夫裁去¶
　　五年令軍田照民田給契上稅時以黔省所有軍¶
　　田每畝上税五錢報司給契許照民田一體賣買¶
　　所収稅銀年底造冊送部查核并通行直省悉照¶
　　此例¶
　　又准江南之建徳東流二縣向有額解南撫饒三¶
<pb:KR2m0015_WYG_010-14a>¶
　　衛所屯糧編入江南池州府經管¶
　　九年定屯衛田准典與軍户不得私典與民違者¶
　　將田歸衛典價入官仍照例治罪¶
　　十二年設甘肅栁林湖等處屯田甘肅凉州府鎮¶
　　畨縣之栁林湖㪚處邊外地多荒蕪總督劉於義¶
　　奏請招民開墾從之¶
　　乾隆元年¶
諭廣東有屯田羨餘一項原係衛所官弁徴收每徴糧¶
<pb:KR2m0015_WYG_010-14b>¶
　一石収榖三四石不等除正米撥支兵餉外餘榖悉¶
　侵蝕入已嗣該督撫察出題報留備賑糶之用但屯¶
　田糧額本重於民田今以一石之糧徴収至三四石¶
　屯民其何以堪又聞各省軍田額糧較之民地亦重¶
　從前軍田畝數原多嗣經漸次清釐田主亦屢更易¶
　而糧米仍輸舊額自屬苦累可傳諭各督撫詳加察¶
　核將如何定額徴收並革除額外加徴之處宻議請¶
　㫖兩廣總督鄂彌達議廣東屯田五千一百十三頃¶
<pb:KR2m0015_WYG_010-15a>¶
　　六十五畝零額徴屯糧九萬五百十七石有奇縁¶
　　屯田給軍耕贍軍有逃亡故絶歸官召佃納租完¶
　　糧之外不無贏餘是為曠軍餘羡又屯丁有逺隔¶
　　衛所者差役收榖運回碾放兵米不無多收是為¶
　　屯糧餘羡雍正六年以後次第查出歸公今議曠¶
　　軍餘羨銀米仍舊歸公外其原報徴收之屯糧羡¶
　　餘應遵¶
㫖盡行革除仍照民米之例聽屯民自行赴倉完納有¶
<pb:KR2m0015_WYG_010-15b>¶
　　多收者罪之至通省屯糧科則自一斗至五斗不¶
　　等其抛荒墾復者每畝徴八升八合八勺有奇從¶
　　前屯丁完賦之外尚多雜徭自裁撤衛所以來與¶
　　民户一例並無差使兹復革除額外餘羡較之當¶
　　日減至二三倍若再行裁減則兵米無項可補請¶
　　照舊定科則征輸户部議如所請行之其餘各督¶
　　撫議奏次第豁免至乾隆十一年合計嵗減銀一¶
　　萬二千兩有奇¶
<pb:KR2m0015_WYG_010-16a>¶
　　又¶
諭浙省屯糧向來每石徴銀一兩康熈年間特恩減免¶
　改徴銀五錢五釐計算每畝徴銀八分有零惟嚴州¶
　一所遺漏未經減免每畝仍徴銀二錢一分五釐查¶
　杭州前右二衛屯田與嚴所相距咫尺每畝止徴銀¶
　一錢二分八釐零著將嚴所屯糧照杭州前右二衛¶
　科則徴收以紓軍力永著為例¶
　　又¶
<pb:KR2m0015_WYG_010-16b>¶
諭粤西軍屯田畝惟武縁一縣糧額較之下則民田每¶
　畝多銀二錢二分未免過重著將舊額酌減毎畝定¶
　以一錢徴收永著為例¶
　　二年¶
諭浙江温州衛屯田三百一十二頃每畝徴銀一錢七¶
　分零台州衞屯田二百二十頃每畝徴銀一錢四分¶
　零比本地民田較重著照杭州前右二衞科則畫一¶
　徴收永著為例¶
<pb:KR2m0015_WYG_010-17a>¶
　　　停止貴州新設苗疆辦理屯軍之事時貴州苗疆¶
　　　新定督臣張廣泗議逆苗絶産令自行首舉安設¶
　　　屯軍其見在苗户之田有攙入絶産内者歸併屯¶
　　　内即以絶産不宜安屯之處按數撥還總理王大¶
　　　臣等議如所請¶
　上諭曰數年以來經理苗疆原期寧輯地方化導頑梗¶
　　並非利其一絲一粟是以彼處應輸之正供朕皆仰¶
　　體¶
<pb:KR2m0015_WYG_010-17b>¶
皇考聖心永行革除豈肯收其田畝以給内地之民人乎¶
　　從前屯田之意原因該督等奏係無主之絶産故有¶
　　此議今看來此等苗田未盡係無主之絶産經理之¶
　　人以為逆苗罪本當誅今既宥其身命即収其田産¶
　　亦法所宜然殊不知苗衆自有之業一旦歸官目前¶
　　雖惕於兵威勉强遵奉而非出扵中心之願安能保¶
　　其久逺寧帖耶至於撥换之舉在田地有肥瘠之不¶
　　同而畝數又有多寡之各異豈能銖兩悉合饜服其¶
<pb:KR2m0015_WYG_010-18a>¶
　　心使苗衆無絲毫較量之念乎總之頑苗叛逆之罪¶
　　本屬重大國家既施寛大之㤙待以不死予以安全¶
　　而此區區之産業反欲收之於官則輕重失宜非¶
皇考與朕經理苗疆之意矣料此時張廣泗正在辦理屯¶
　　軍之事可将朕㫖馳寄令其即行停止其絶産實有¶
　　幾何如何布置之處必熟籌萬妥請㫖施行後經議¶
　　　定逆苗絶户田産查明實數賞給屯兵給以口糧¶
　　　牛種令其速擇形勝建築堡牆以資捍禦毋得生¶
<pb:KR2m0015_WYG_010-18b>¶
　　　事滋擾¶
　　　又¶
　諭各省屯糧科則輕重不等州縣屯糧有較之民田過¶
　　重者有同一屯田而徴糧之本折多寡不同者有同¶
　　一科則而額糧之重輕相去懸殊者念此屯民皆吾¶
　　赤子若地瘠糧重未免輸納維艱著該撫秉公確核¶
　　各就原額糧則之重者酌量裁減具題請㫖¶
　　　令栁林湖等處屯田設立屯長總甲分理栁林湖¶
<pb:KR2m0015_WYG_010-19a>¶
　　等處屯田地方遼濶屯户衆多酌留熟諳屯務之¶
　　生監農民並設立屯長總甲分理所需口糧盤費¶
　　於存公銀内動撥¶
　　三年以安徽之懷逺衛軍田徴銀視民田較重今¶
　　改照䝉城縣民田例又議減武平衛軍田加徴銀¶
　　數永著為例懐逺衛軍田十三頃每畝徴銀八分¶
　　八釐零又二頃每畝徴銀六分二釐零今照䝉城¶
　　例每畝徴銀二分二釐零武平衛軍田每畝加徴¶
<pb:KR2m0015_WYG_010-19b>¶
　　銀七釐三毫今減去五釐五毫¶
　　四年招民承種安西鎮口外屯田時以安西鎮屬¶
　　口外屯田可藉民力墾治以供兵食議召募農民¶
　　商賈及兵之有餘丁者承種所獲糧榖民得六分¶
　　官收四分委西安道與通判管理此外餘地聽民¶
　　報墾納糧¶
　　五年禁屯田私租與人者運軍額設屯田止許得¶
　　當年租銀不得加租及立劵預支其已經加租之¶
<pb:KR2m0015_WYG_010-20a>¶
　　田如力能回贖者即退還價值别租不能贖者俟¶
　　租滿日别租若指稱加租名色立劵私交者將運¶
　　丁及租田之人依私典軍田例治罪其田另給新¶
　　丁仍追租價入官¶
　　六年令各省屯田定限一年無論在軍在民一併¶
　　清出歸軍贍運¶
　　八年清釐湖廣軍屯田湖南軍屯田地典賣與民¶
　　者令悉行清釐量為區别如民買軍田願應差者¶
<pb:KR2m0015_WYG_010-20b>¶
　　俱仍舊管業不准取贖若民買軍田不願應差及¶
　　軍買軍田田去差存者令原丁取贖如力不能贖¶
　　則令典買者每嵗助費以濟漕運又湖北衛所屯¶
　　田各令清出原額除納賦之外酌量多寡分别助¶
　　費官徴官給均分各船濟運其故絶逃亡之户民¶
　　人頂種者見在納糧貼運與屯丁無異若此項田¶
　　有出售者仍令軍户歸買¶
　　十二年定民買軍田取贖之例各衛屯田典賣與¶
<pb:KR2m0015_WYG_010-21a>¶
　　民者許備價取贖由衛所移文州縣飭令民人領¶
　　價退田若以民田揑報軍田希圗混冒者将衛所¶
　　官處分¶
　　准口外八溝塔子溝等處設兵屯田從直𨽻提督¶
　　拉布敦議也¶
　　十八年縂計各省屯田二十五萬九千四百十有¶
　　六頃四十八畝屯田銀五十萬三千五百五十七¶
　　兩屯糧三百七十三石各有奇¶
<pb:KR2m0015_WYG_010-21b>¶
　　江南江蘇屯田一萬一千五百九十六頃九十二¶
　　畝賦銀三萬七千三十五兩各有奇¶
　　安徽屯田一萬一千八百五十六頃八十六畝賦¶
　　銀四萬五千八百六十兩糧三百七十三石各有¶
　　奇¶
　　山西屯田九千九百三十頃賦銀五萬九千百二¶
　　十一兩各有奇¶
　　山東屯田二萬二千頃八十四畝賦銀五萬六千¶
<pb:KR2m0015_WYG_010-22a>¶
　　十八兩各有奇¶
　　河南屯田七千二百五十二頃九十八畝賦銀一¶
　　萬七千九百九十一兩各有奇¶
　　陕西西安屯田三萬九千二百三十六頃三十八¶
　　畝賦銀七萬四百二十六兩各有奇¶
　　甘肅屯田十萬七千二百四頃七十八畝賦銀二¶
　　萬八千五百七十五兩各有奇¶
　　浙江屯田一千七百四十一頃六十四畝賦銀一¶
<pb:KR2m0015_WYG_010-22b>¶
　　萬七千八百九十七兩各有奇¶
　　江西屯田六千四百三十五頃六十六畝賦銀一¶
　　萬四千九百三兩各有奇¶
　　湖廣湖北屯田二萬四百十有六頃二十三畝賦¶
　　銀五萬二千七百兩各有奇¶
　　湖南屯田五百十有一頃十有八畝賦銀三千二¶
　　百四十八兩各有奇¶
　　四川屯田一百三十四頃八十二畝賦銀一百兩¶
<pb:KR2m0015_WYG_010-23a>¶
　　　各有奇¶
　　　福建屯田七千八百四十五頃三十一畝賦銀四¶
　　　萬四千三百十六兩各有奇¶
　　　廣西屯田一千九百九十六頃六十二畝賦銀八¶
　　　千五百十有六兩各有奇¶
　　　雲南屯田五千九百十有五頃三十七畝賦銀四¶
　　　萬四千九百七十四兩各有奇¶
　　　臣等謹按會典據乾隆十八年奏銷冊開載其歸¶
<pb:KR2m0015_WYG_010-23b>¶
　　　併各州縣者不在數内¶
　　　二十一年募民屯種𤓰州地畝先是雍正三年吐¶
　　　魯畨回人歸附¶
諭令遷入内地十年署大將軍查郎阿奏請將吐魯畨衆¶
　　　在肅州所屬之王子莊安插奉¶
諭㫖𤓰州地土肥饒氣候亦與回民原住地方相似且現¶
　在開墾可種之地甚為開濶足資回民耕牧著總督劉¶
　於義等將吐魯回回衆安插𤓰州築堡造房給與口糧¶
<pb:KR2m0015_WYG_010-24a>¶
牛種至是移歸故土總督黄廷桂言𤓰州回人遷移魯¶
　　克察克所遺地畝逐細丈量共計成熟地二萬四¶
　　百五十畝應就近招民屯種借給籽種於收成後¶
　　扣除其糧石按官四民六徴收從之¶
　　二十二年清查陜西屯地銀糧陜西布政司塔永¶
　　寧言西安鳯翔同邠乾等五府州屬屯地徃徃有¶
　　地已典賣糧未過割亦有租佃與人錢糧仍係原¶
　　業主交納其本色糧石例應運交道倉納户希圗¶
<pb:KR2m0015_WYG_010-24b>¶
　　省事每有包給催糧旂甲代完者雖於乾隆八年¶
　　立法清查但條欵尚欠詳盡厯今十有餘年業户¶
　　之展轉典賣者愈多請寛限一年於農隙時徹底¶
　　清查絶賣之地即令過割於紅冊内更名典當租¶
　　種之地於原王名下分註佃户典户姓名概令種¶
　　地之户完糧如有出典回贖亦更易佃户者亦於¶
　　紅冊内改註總不許原業主私自収用亦不許旂¶
　　甲包納代完以杜隠冒下部議行¶
<pb:KR2m0015_WYG_010-25a>¶
　　二十三年清釐江西軍屯田江西巡撫阿思哈言¶
　　康熈年間清查屯地将原有地畝悉行查出歸軍¶
　　並定以回贖之例今為時既久各屯田與民田相¶
　　錯佃人業主保無私相勾串售賣及移坵换段情¶
　　弊應委員按照地丁携帶老冊預期曉諭令將私¶
　　相典賣悉行首明仿照直𨽻回贖旂地之例按畝¶
　　查對立法回贖註明現管佃名繪圗造冊分送糧¶
　　道俾運丁養贍有資辦公不致賠累下部議行¶
<pb:KR2m0015_WYG_010-25b>¶
　　二十四年准𤓰州屯田加墾地畝改屯陞科陜甘¶
　　總督楊應琚言𤓰州屯户所借牛具籽種口糧二¶
　　十二年以後未能按數交還縁屯種人户僅給田¶
　　三十畝除扣還官項外所餘無幾一遇歉收輒多¶
　　逋欠加以定議官四民六分收小民每視為官田¶
　　咸懐觀望今據屯户籲請每户加墾荒田三十畝¶
　　一體改屯陞科每畝額輸小麥四升一合零糧三¶
　　升雖與原議四六分收不無少減然加墾地畝自¶
<pb:KR2m0015_WYG_010-26a>¶
　　必嵗獲寛裕且改屯陞科小民視為世業更必踴¶
　　躍報墾於¶
　國計民生交有裨益軍機大臣議如所請行¶
　　二十七年改栁林湖屯田照鎮畨縣中下則陞科¶
　　甘肅布政使吴紹詩言凉州府屬鎮畨縣之栁林¶
　　湖屯田原墾一千九百八十餘頃續墾三百七十¶
　　五頃嵗給籽種口食所收糧石官四民六二十三¶
　　四年以來分收糧石漸次減少縁民情視為官田¶
<pb:KR2m0015_WYG_010-26b>¶
　　不甚勤種且屯民二千四百餘户㪚處一百六十¶
　餘里地方官耳目難周殊鮮實效應請遵照𤓰州¶
　　之例改屯陞科照該縣民地上中下則納賦至是¶
　　陜甘總督楊應琚言栁林湖屯田改屯為民按鎮¶
　　邑上中下則陞科縁該處並無水泉可以灌溉鎮¶
　　邑渠流又難以旁及邊外本無水田上則地畝請¶
　　将初墾地照中則民田續墾地照下則民田陞科¶
　　皆下部議行¶
<pb:KR2m0015_WYG_010-27a>¶
　　二十八年准栁溝布隆吉爾等處屯户加墾餘地¶
　　改屯陞科楊應琚言安西府屬淵泉縣之栁溝布¶
　　隆吉爾等處地畝乾隆四年招民屯墾現住屯民¶
　　二百四十户種地七千二十五畝核計每户實止¶
　　種地三十畝現在生齒漸繁每嵗所收糧石不敷¶
　　養贍請於原種屯田之外畦頭畛尾計共有可墾¶
　　餘地八千餘畝聽其加墾以原分屯田之水導引¶
　　灌溉並照𤓰州之例改屯陞科俾農民視為世守¶
<pb:KR2m0015_WYG_010-27b>¶
　　之業自必盡心耕耨下部議行¶
　　准靖逆赤金等處屯田一體加墾餘地改屯陞科¶
　　楊應琚言安西府玊門縣靖逆赤金等處屯地乾¶
　　隆四年同淵泉縣栁溝布隆吉爾等處地畝一併¶
　　招民屯種查該處原招屯民二百三十餘户承種¶
　　地八千八百餘畝核計每户種地無多現在生齒¶
　　日繁不敷養贍其情形與栁溝布隆吉爾等處並¶
　　無二致應照栁溝布隆吉爾之例加墾餘地改屯¶
<pb:KR2m0015_WYG_010-28a>¶
　　陞科下部議行¶
　　三十一年總計各省屯田三十九萬二千七百九¶
　　十五頃六十七畝有奇屯賦銀七十八萬四千九¶
　　百二兩屯糧百九萬七千六十四石各有奇草五¶
　　百五萬六百二十束¶
　　江南江蘇屯田一萬四千四百二十一頃二十四¶
　　畝有奇屯賦銀三萬五千六百五十五兩屯糧五¶
　　萬六千七百二十七石各有奇¶
<pb:KR2m0015_WYG_010-28b>¶
　　安徽屯田四萬二千二百十一頃九十畝有奇屯¶
　　賦銀十萬九千九百三十三兩屯糧九萬九千九¶
　　百十七石各有奇¶
　　山西屯田九千九百九十九頃三十畝有奇屯賦¶
　　銀五萬九千一百二十一兩有竒¶
　　河南屯田六萬五千五百二頃七十五畝有奇屯¶
　　賦銀二十萬二千八百九十七兩有奇¶
　　山東屯田二萬二千九頃五十五畝有奇屯賦銀¶
<pb:KR2m0015_WYG_010-29a>¶
　　五萬六百十一兩有奇¶
　　陜西屯田四萬七十二頃七十畝有奇屯賦銀一¶
　　萬三千一百七十七兩屯糧十有五萬六千六百¶
　　七十八石各有奇草九千五百三十二束¶
　　甘肅屯田十有一萬四千五百九十七頃六十畝¶
　　有奇屯賦銀三萬七千五百二十一兩屯糧五十¶
　　萬二千六十九石各有奇草五百四萬一千八十¶
　　束¶
<pb:KR2m0015_WYG_010-29b>¶
　　浙江屯田一千七百三十九頃十三畝有奇屯賦¶
　　銀一萬七千九百十三兩有奇¶
　　江西屯田六千四百三十五頃六十六畝有奇屯¶
　　賦銀一萬四千九百三兩有奇¶
　　湖北屯田二萬四百七十三頃三十八畝有奇屯¶
　　賦銀五萬八千七百六十三兩屯糧九萬三千一¶
　　百六十三石各有奇¶
　　湖南屯田三萬八百八十一頃四十八畝有奇屯¶
<pb:KR2m0015_WYG_010-30a>¶
　　賦銀九萬八千六百八十九兩有奇¶
　　福建屯田七千八百八十六頃四十五畝有奇屯¶
　　賦銀四萬四千四百二十三兩屯糧二萬五千二¶
　　百八十一石各有奇¶
　　廣東屯田五千二百七十九頃五十七畝有竒屯¶
　　賦銀一千八百七十七兩屯糧九萬二千七百三¶
　　十九石各有奇¶
　　廣西屯田一千九百九十六頃六十二畝有奇屯¶
<pb:KR2m0015_WYG_010-30b>¶
　　賦銀八千五百十六兩有奇¶
　　雲南屯田九千一百七十三頃五十一畝有竒屯¶
　　賦銀三萬六千七百九十六兩屯糧七萬一千四¶
　　百八十六石各有奇¶
　　三十六年户部議髙晉奏江西袁州贛州饒州建¶
　　昌各衛所丈缺及水沖沙壓屯田地共六十四頃¶
　　九十六畝零應徴屯糧准自三十五年為始照數¶
　　豁除如議行¶
<pb:KR2m0015_WYG_010-31a>¶
　　三十七年漕運總督嘉謨奏台州衛民佃管種屯¶
　　田准其酌量分别加租下部議行¶
　　三十八年¶
諭裴宗錫覆奏查辦軍屯一案據稱糧道林文徳禀請¶
　將上下江無為等州十七州縣向不歸運之裁衛屯¶
　田一概加徴津費所辦非是而加徴之名更屬不能¶
　深體朕意朕恵愛百姓普蠲恩免不下數千百萬惟¶
　期家給人足樂利永臻何獨因清釐屯糧一節欲舉¶
<pb:KR2m0015_WYG_010-31b>¶
　百餘年相沿之民産一旦忽議加賦朕豈肯為之其¶
　間或實係屯産轉售他人而豪猾者貪圗輕賦以逞¶
　其侵隠此等官為之經理實所宜然若因此而追究¶
　逺年之民産且定以官為加徴之名則斷乎不可此¶
　事著交髙晉妥協查辦迅速完結毋得稽延時日其¶
　江蘇省並著一體照此㫖辦理¶
　　又¶
諭今年七月間據陳輝祖奏請将該省民屯新墾丁銀¶
<pb:KR2m0015_WYG_010-32a>¶
　　隨年攤徴一摺批交該部議奏旋經户部即照陳輝¶
　　祖所奏覆准並請查行各督撫就本省情形酌籌妥¶
　　議具奏嗣據直𨽻等省陸續議奏大約請仍舊制者¶
　　居多則陳輝祖所奏及該部所議皆未為得當國家¶
　　承平休養百有餘年閭閻生齒日繁向來編審人丁¶
　　按丁科則自康熈五十二年我¶
皇祖聖祖仁皇帝¶
特頒恩詔盛世之民永不加賦即以是年丁糧之數作為¶
<pb:KR2m0015_WYG_010-32b>¶
　　定額仰見¶
皇祖恵愛黎元法良意美寔我萬世子孫臣庶所當遵守¶
　　不易者朕臨御以來仰承¶
天祐¶
祖徳累洽重熈無時不以愛養斯民為念豈肯於丁糧區¶
　　區毫末之賦稍存計較乎况人數既多自地無遺利¶
　　岩求可墾之地則惟新疆烏嚕木齊等處尚可招徠¶
　　屯墾至於内地即間有東坍西漲其數甚㣲祇須地¶
<pb:KR2m0015_WYG_010-33a>¶
　方官查明照例妥辦若以新墾民屯地畝復將丁銀¶
　隨年攤納是與小民較及錙銖尤非恵下恤民之道¶
　所有各省辦理丁糧一事無論已未覆奏俱著悉仍¶
　其舊并將此通諭中外知之¶
　　三十九年江蘇巡撫薩載奏江浦縣塌沒省衛屯¶
　　田六十四畝二分零至六月奏江寧縣占廢坍沒¶
　　屯田二頃七十五畝零均請豁除錢糧下部議行¶
　　四十年户部議覺羅敦福奏湖南省五衛屯田有¶
<pb:KR2m0015_WYG_010-33b>¶
　　别伍頂買田畝者即與同伍無異應編入原船按¶
　　糧承差如係活契騐明仍聴本軍回贖其有民人¶
　　頂買之田除年逺造房築墓及軍逃地荒自行開¶
　　墾者免贖仍照舊貼費當差其餘典賣田畝如本¶
　　丁願贖概令贖歸未贖時令現業按糧貼費並將¶
　　原議民户典賣屯田編入軍籍之例改正停止本¶
　　軍名下尚有出典未贖之田有力者先贖屯産如¶
　　無應贖屯産方聽其另置民田另納糧賦毋許攙¶
<pb:KR2m0015_WYG_010-34a>¶
　　入軍田如議行¶
　　湖北巡撫陳輝祖奏武昌等衛所清出典賣屯田¶
　　請加津贍運部議查典賣屯田與受各户均應按¶
　　例辦理特以典賣者未必盡係現運之丁而執業¶
　　者亦恐非起首承買之户從重加津免其撤田歸¶
　　運則私相授受者知所炯戒而仍不致有失業之¶
　　苦向後典賣之弊庶可不禁自止應如所奏辦理¶
　　從之¶
<pb:KR2m0015_WYG_010-34b>¶
　　四十一年户部議准勒爾謹奏肅州九家窰屯田¶
　　八千八百三十三畝零改歸民田於本年陞科¶
　　四十四年成都将軍特成額奏兩金川新收屯糧¶
　　准照打箭鑪至西藏一路台站貯糧成例凡存倉¶
　　及攴放兵糧每石開銷䑕耗五合遇撥運别屯每¶
　　石開銷盤折一升仍令每年造冊専案報部下部¶
　　議行¶
　　四十九年户部議准湖北巡撫姚成烈奏施南府¶
<pb:KR2m0015_WYG_010-35a>¶
　　屬恩施縣民人自首開墾成熟額内中則屯田四¶
　　十二畝三分有零又額外下則地三十頃二十二¶
　　畝有零自四十七年起科嗣後應令按年造入地¶
　　丁奏銷冊内報部查核¶
　　五十年湖廣總督特成額等奏稱湖南長沙等府¶
　　州屬原有弁田六萬六千八百八十餘畝除從前¶
　　已賣變折共去田三萬七千九百一十餘畝實止¶
　　田二萬八千九百七十畝零自清查之後幾閲五¶
<pb:KR2m0015_WYG_010-35b>¶
　　十年私相買賣者又不一而足且地方棍徒唆訟¶
　　圗詐者不少更有輾轉相售具告到官必須層層¶
　　訊究迨經質明賣主多無力繳價買主又難於安¶
　　耕徒多擾累若循守舊議殊非盡善應将餘存弁¶
　　田毋論已賣未賣俱照民産准其買賣税契過户¶
　　承糧執業弁田名色悉行除去以杜訟端則小民¶
　　既常安耕鑿匪徒亦無從滋事於地方殊多禆益¶
　　下部議行¶
<pb:KR2m0015_WYG_010-36a>¶
　¶
　¶
　¶
　¶
　¶
　¶
　¶
　¶
<pb:KR2m0015_WYG_010-36b>¶
　¶
　¶
　¶
　¶
　¶
　¶
　¶
皇朝文獻通考卷十¶
