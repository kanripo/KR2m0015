# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:32.484378
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二十
<pb:KR2m0015_WYG_020-1a>¶
欽定四庫全書¶
皇朝文獻通考卷二十¶
　戸口考(二/)¶
　　八旗戸口¶
　國初八旗人丁每三年編審一次令各佐領稽查已¶
　　成丁者増入丁冊其老弱幼丁不應入冊有隠匿¶
　　者壯丁入官伊主及該佐領領催各罰責有差凡¶
　　置買人丁及新成幼丁令編入本佐領初定壯丁¶
<pb:KR2m0015_WYG_020-1b>¶
　　三百名為一佐領後改定為二百凡八旗新添壯¶
　　丁每旗編佐領三十有逃亡缺少者於諸王貝勒¶
　　貝子等府壯丁内撥補仍將該佐領治罪¶
　　又定家下壯丁首先登城者准其開戸並將胞兄¶
　　弟嫡伯叔帶出仍償原主身價¶
　　順治元年凡旗下漢人有父母兄弟妻子情願入¶
　　旗者地方官給文赴部不許帶田地投獻¶
　　三年定漢人投充旗下永行禁止¶
<pb:KR2m0015_WYG_020-2a>¶
　　九年内府及諸王府官員有勞績素著者特選數¶
　　員令其開出府佐領各歸所屬佐領其父子兄弟¶
　　見有職任者不准帶出¶
　　十七年定凡官員子弟有職任者不拘定限嵗數¶
　　准其分户先是旗員子弟年十八以上載部冊後¶
　　方許分居如未及嵗擅分居者議罰至是有此令¶
　　康熙二年定凡投充人父兄伯叔住種滿洲房地¶
　　子弟姪看守故土墳塋或子弟姪住種滿洲房地¶
<pb:KR2m0015_WYG_020-2b>¶
　　父兄伯叔看守故土墳塋者行地方官察其輸糧¶
　　在先紅冊有名者即斷為民如投充後輸糧者仍¶
　　斷與旗人¶
　　四年令滿洲蒙古佐領内餘丁多至百名以上願¶
　　分兩佐領者聴¶
　　十三年八旗每佐領編壯丁一百三四十名餘丁¶
　　彚集另編佐領或所餘丁僅百名以上者該旗王¶
　　貝勒貝子公等併都統副都統佐領酌騐無誤披¶
<pb:KR2m0015_WYG_020-3a>¶
　　　甲當差出結送部亦准編作佐領¶
　　　二十三年¶
諭八旗滿洲䝉古每旗均設佐領百員¶
　　　雍正二年禁開檔之人越佐領認户八旗開檔為¶
　　　義子之人係年老無嗣不能當差又無産業故令¶
　　　其披甲養贍伊身若不思原主之恩越佐領自稱¶
　　　正戸者交部從重治罪¶
　　　四年¶
<pb:KR2m0015_WYG_020-3b>¶
諭上三旗定設漢軍四十佐領下五旗定設漢軍三十佐¶
　領是年屆編審之期令八旗都統及直省駐防都統將¶
　　　軍等交與各佐領驍騎校領催將新舊壯丁逐户¶
　　　開明并編審各官姓名保結送部其未成丁及非¶
　　　正身良家子弟并應除人丁騐實開除至烏喇打¶
　　　牲人丁户部派筆帖式前往編審¶
　　　五年申造編審丁冊之令凡編審丁冊每户書另¶
　　　户某人某官無官者則曰閑散某上書父兄官職¶
<pb:KR2m0015_WYG_020-4a>¶
　　名氏傍書子弟及兄弟之子及户下若干人或在¶
　　籍或他往皆備書之其各省駐防旗員兵丁及外¶
　　任文武各官子弟家屬令各該將軍督撫造冊咨¶
　　送該旗嗣後三年一次編審俱如之¶
　　七年定八旗正身壯丁年十五以上該管官查無¶
　　假冒方准入册¶
　　十三年定八旗壯丁或寓親友或流落鄉屯向未¶
　　入丁册者限六月首報補入若潛匿私往他所者¶
<pb:KR2m0015_WYG_020-4b>¶
　　以逃人論¶
　　乾隆三年定旗人開戸例凡八旗奴僕原係滿洲¶
　　蒙古直省本無籍貫帶地投充人等雖有本籍年¶
　　逺難考均准其開戸不得放出為民四年又議¶
　國初俘獲之人年分已逺及印契所買奴僕之中有¶
　盛京帶來帶地投充之人係旗人轉相售賣均應開¶
　　戸不准為民又八旗戸下家人有本主念其世代¶
　　出力准令開戸者亦准其開戸又議乾隆元年以¶
<pb:KR2m0015_WYG_020-5a>¶
　　前八旗家奴經本主放出已入民籍者准其為民¶
　　若係乾隆元年以前放出至元年以後始入民籍¶
　　者令歸旗作為原主戸下開戸壯丁至於贖身之¶
　　戸均歸原主佐領下作為開户¶
　　六年復定八旗造丁册之例凡編審各佐領下已¶
　　成丁及未成丁已食餉之人皆造入丁册分别正¶
　　身開戸戸下於各名下開寫三代履厯其戸下人¶
　　祖父或係契買或係¶
<pb:KR2m0015_WYG_020-5b>¶
　盛京帶來或係帶地投充或係乾隆元年以前白契¶
　　所買分别注明正戸之子弟均作正身分造餘俱¶
　　照舊例¶
　　又定開戸養子别行記檔之例八旗開戸養子因¶
　　出兵陣亡及軍功列一等二等改為另戸者别記¶
　　檔案又¶
　國初投充俘獲入旗之人後經開戸及民人之子旗¶
　　人抱養為嗣或因親入旗或良民之子隨母改嫁¶
<pb:KR2m0015_WYG_020-6a>¶
　　入於他人戸下或旗奴開戸及旗奴過繼與另户¶
　　為嗣已入另戸檔内後經首明者亦别記檔案令¶
　　該旗造册三本一存旗一咨戸部一咨呈宗人府¶
　　存案不得與宗室聨婚如别記檔案之人冒入另¶
　　戸檔内者交部治罪¶
　　七年¶
諭八旗漢軍其初本係漢人有從龍入關者有定鼎後¶
　投誠者有縁罪入旗與夫三藩戸下歸入者内務府¶
<pb:KR2m0015_WYG_020-6b>¶
　王公包衣撥出者以及召募之炮手過繼之異姓并¶
　隨母因親等類先後歸旗情節不一其中惟從龍人¶
　員子孫皆係舊有功勲無容另議更張其餘各項人¶
　等或有廬墓産業在本籍者或有族黨姻屬在他省¶
　者朕意欲稍為變通以廣其謀生之路如有願改歸¶
　原籍者准其與該處民人一例編入保甲有願外省¶
　居住者准其前往居住此内如有世職仍許其承襲¶
　不願出旗者聴之所有願改歸民籍及願移居外省¶
<pb:KR2m0015_WYG_020-7a>¶
　者限一年内具呈本管官查奏如此屏當原為漢軍¶
　人等生齒日多籌久逺安全計出此特恩後不為例¶
　此朕格外施仁原情體恤之意非逐伊等使之出旗¶
　亦非為國家糧餉有所不給可令八旗漢軍都統等¶
　詳悉曉諭¶
　　八年¶
諭前降諭㫖八旗漢軍人等有願改歸民籍及移居外¶
　省者准其具呈本管官查奏原指未經出仕及㣲末¶
<pb:KR2m0015_WYG_020-7b>¶
　之員而言至於服官既久世受國恩之人其本身及¶
　子弟自不應呈請改籍朕亦不忍令其出旗嗣後文¶
　職自同知等官以上武職自守備等官以上不必改¶
　歸民籍¶
　　十二年¶
諭曰朕觀漢軍人等或祖父曾經外任置有房産或有¶
　親族在外依賴資生及以手藝潛往各省居住者頗¶
　自不少按之功令究屬違例與其違例潛居孰若聴¶
<pb:KR2m0015_WYG_020-8a>¶
　從其便亦可各自謀生嗣後八旗漢軍人等願在外¶
　省居住者在京報明該旗在外呈明督撫不拘逺近¶
　任其隨便散處該督撫咨明該旗每年彚奏一次以¶
　便稽察務令安靜營生毋得強横滋事如此則於功¶
　令不相妨礙伊等亦得安居樂業生計有資矣¶
　　二十一年¶
諭八旗别載册籍之人原係開户家奴冒入正戸後經¶
　自行首明及旗人抱養民人為子者至開户家奴則¶
<pb:KR2m0015_WYG_020-8b>¶
　均係旗下世僕因効力年久其主願令其出户凡遇¶
　差使必先儘正户正身選用之後方准將伊等選補¶
　欲自行謀生則又以身隸旗籍不得自由今八旗户¶
　口日繁與其拘於成例致生計日窘不若聴從其便¶
　俾得各自為謀著加恩將見今在京八旗在外駐防¶
　内别載册籍及養子開戸人等皆准其出旗為民其¶
　情願入籍何處各聴其便所有本身田産並許其帶¶
　往此次辦理之後隔數年候朕酌量降㫖此内不食¶
<pb:KR2m0015_WYG_020-9a>¶
　錢糧之人即令出旗外其現食錢糧之人若一時遽¶
　令出旗於伊等生計不無拮据其如何定以年限裁¶
　汰出旗之處交與該部會同八旗都統等詳悉定擬¶
　具奏嗣戸部八旗都統會議凡在京文武官員其作¶
　　何調補漢缺之處交吏兵二部定議其外任緑營¶
　　員弁及文職等官應即令出旗為民至現在捐納¶
　　候缺人員并閒散進士舉人生員繙譯進士舉人¶
　　生員等亦即准其為民其如何考試録用之處應¶
<pb:KR2m0015_WYG_020-9b>¶
　　交吏禮兵等部辦理　又閒散人等令各該旗詢¶
　　明願入籍何處由該旗徑咨該地方官入籍仍造¶
　　册咨送戸部存查至現食錢糧之人除情願退糧¶
　　為民者一體辦理外其餘現在當差人等俟缺出¶
　　時裁汰　又外省駐防官兵閒散内令該將軍大¶
　　臣等詢明願入何省民籍造册咨送該旗仍咨報¶
　　戸部轉行地方官　又開戸人等内有設法贖身¶
　　經部辦理作為公中開檔者若准一例為民誠恐¶
<pb:KR2m0015_WYG_020-10a>¶
　　漫無區别或給與内務府庄頭名下作為壯丁或¶
　　應准其為民八旗詳悉查明㑹同戸部分别請¶
㫖　又另記檔案人等缺出裁汰後該佐領處並無應¶
　　挑之人請將佐領下額外當差食餉之人頂補至¶
　　佐領驍騎校官員仍令在旗當差如係另戸仍以¶
　　旗缺對品坐補如係另記檔案俟屆應陞之期亦¶
　　交該部辦理奏入得¶
㫖允行¶
<pb:KR2m0015_WYG_020-10b>¶
　　又¶
諭宗室王公包衣戸口向有因其効力年久咨請撥附¶
　旗下佐領者現今八旗另記檔案及養子開戸俱經¶
　察明辦理如仍舊准其撥附則旗人衆多伊等不能¶
　遽得錢糧生計未免艱窘彼此均無裨益嗣後宗室¶
　王公包衣戸口撥附旗下佐領之處著停止再宗室¶
　王公等包衣戸口滋生日繁該王公養贍亦恐拮据著¶
　該宗室王公等會同各該旗都統等將各包衣戸口¶
<pb:KR2m0015_WYG_020-11a>¶
　察明辦理一次隔數年候酌量降㫖庶此項人等均¶
　得一體謀生該王公都統等即行遵㫖辦理¶
　　二十五年定清釐旗檔之例一另戸旗人抱養民¶
　　人之子及家人之子為嗣者從重治罪　一民人¶
　　之子自幼隨母改嫁與另戸旗人者該旗詳記檔¶
　　案俟成丁後令其為民　一另記檔案養子開戸¶
　　人等業經出旗為民如有復冒入旗籍者從重治¶
　　罪　一旗下家人之子隨母改嫁與另户者民人¶
<pb:KR2m0015_WYG_020-11b>¶
　　之子隨母改嫁與旗下家人者及家人抱養民人¶
　之子者均以户下造報　一八旗投充户口凡旗¶
　　檔内有名者造丁册一分送部一分發該地方官¶
　　備案如有事故頂充於比丁册内聲明報部轉行¶
　　該地方註册備查至伊等之弟兄叔姪不在旗檔¶
　　者責令地方官逐一清查編入里甲以免混淆¶
　　又定跟役軍功出户之例凡官兵跟役臨敵時有¶
　　能超越前進殺賊敗賊者本人及父母妻子俱准¶
<pb:KR2m0015_WYG_020-12a>¶
　　出佐領為另户仍給還本主身價其跟役有陣亡¶
　　䝉¶
恩准其子弟為民者本主係官不給身價係兵照例給¶
　　價¶
　　二十六年定漢軍為民之例凡八旗漢軍現任外¶
　　省自同知守備以上京員自主事以上旗員自五¶
　　品以上俱不准改歸民籍其父在旗而子願為民¶
　　子在旗而父願為民者亦不准改籍其餘願改歸¶
<pb:KR2m0015_WYG_020-12b>¶
　　民籍者在京報明該旗咨部轉行各省在外呈明¶
　　督撫咨報部旗編入民籍並准一體考試凡出旗¶
　　為民年已成丁者該州縣給與印票以便稽查自¶
　　京入省入籍者該旗給照前往至入籍地方换給¶
　　印票其願入順天府州縣者該旗交送順天府¶
　　二十八年定八旗逃人之例凡八旗滿洲䝉古逃¶
　　走在一月以内自行投回及拏獲者連家屬派往¶
　　伊犁賞給步甲錢糧當差若仍不悛改復行逃走¶
<pb:KR2m0015_WYG_020-13a>¶
　　即於旗檔内將名籍消除如逾一月以外投回將¶
　　旗檔圏銷照例發遣其漢軍在一月以内投回者¶
　　免罪挐獲者分别次數照例治罪如逃走至三次¶
　　及在一月以外不論投回拏獲照民人犯流罪例¶
　　安揷為民同妻削除旗檔¶
　　二十九年定軍功另戸之例凡八旗另記檔案養¶
　　子開戸内有現食錢糧未經出旗之人或因在軍¶
　　營著有勞績或因技藝出衆䝉¶
<pb:KR2m0015_WYG_020-13b>¶
恩作為另户者其父母子弟及親弟兄俱准作另戸¶
　　三十一年定迷失幼丁之例凡八旗迷失幼丁在¶
　　十五嵗以下者該管官取具本家及族長册結咨¶
　　部知照各旗及步軍統領衙門都察院順天府一¶
　　體查緝獲日咨旗認領不更治罪如在十五嵗以¶
　　上照逃人例辦理其十五嵗以前失迷十五嵗以¶
　　後始行投回者如係素好遊蕩不肖性成亦照逃¶
　　人例辦理如實係愚蒙幼穉本無惡習者奏明請¶
<pb:KR2m0015_WYG_020-14a>¶
㫖¶
　　三十三年刑部議覆伊犁將軍阿桂奏伊犁兵丁¶
　　或自京犯逃發往或由他處移往駐防及既經逃¶
　　逸復有初次二次之不同且有拏獲投囘之互異¶
　　請通計次數情節分别示懲以昭炯戒得¶
㫖允行¶
　　三十七年將軍增海等具奏¶
　盛京各佐領下所有馬甲多寡不等請裁馬甲添設¶
<pb:KR2m0015_WYG_020-14b>¶
　　步甲其餘剩錢糧併隨缺地畆入於正項報銷經¶
　　軍機大臣㑹同該部覆准具奏¶
諭盛京額設馬甲並隨缺地畆皆為養贍該處滿洲而¶
　設今年久生齒日繁若將伊等應得分例裁汰入官¶
　於伊等生計殊屬無益如現在京中八旗户口繁盛¶
　生計不無拮据經朕特沛恩施另賞鰥寡孤獨錢糧¶
　以資生理其派往西安涼州莊浪寧夏兵丁俱照所¶
　派之額在京挑補又添兵缺甚多每年帑金不下數¶
<pb:KR2m0015_WYG_020-15a>¶
　萬並無吝惜盛京滿洲皆朕臣僕人丁日盛自宜酌¶
　量添給豈有轉將伊等現在應得分例裁汰之理今¶
　各佐領下馬甲額設不均固宜均行辦理但此項裁¶
　汰錢糧地畆亦宜斟酌養贍多人或添設步甲或作¶
　為養育兵俾衆人均沾實恵著將此項裁汰之馬甲¶
　三百六十名錢糧交增海等或添設步甲或添設養¶
　育兵惟期普被恩施辦理具奏其隨缺三千一百六¶
　十晌如何使衆人均有裨益之處並著増海等定議¶
<pb:KR2m0015_WYG_020-15b>¶
　具奏將此通諭中外示朕優恤滿洲至意嗣經將軍¶
　　增海等奏裁汰馬甲應添步甲三百八十八名仍¶
　　照原奏添設外餘剩銀二千六百一十六兩請添¶
　　設每月食五錢錢糧養育兵四百三十六缺分給¶
　　八旗滿洲蒙古漢軍各佐領下仍按鰥寡孤獨人¶
　　等之多寡酌量添設以資養贍又請將裁汰隨缺¶
　　地畆租銀六百三十四兩零每年賞給步甲三百¶
　　九十六名每名銀一兩六錢置買皮襖穿用共步¶
<pb:KR2m0015_WYG_020-16a>¶
　　甲一千一百八十八名三年内可以均沾實恵嗣¶
　　後隔二年各兵可得皮襖一件又請將現議養育¶
　　兵内匀出一百四十分錢糧賞給¶
　盛京官學生以資學習於造士實有裨益經部議得¶
㫖允行¶
　　三十九年戸部議¶
　盛京將軍宗室𢎞晌等奏請將各屬陸續查出遺漏¶
　　人丁遵照乾隆二十七年¶
<pb:KR2m0015_WYG_020-16b>¶
恩㫖作為另户查現在查出遺漏正身户口與另記檔¶
　　案遵限自行呈首之人不同日久遷延難免藉端¶
　　滋弊請¶
㫖賞限一年仍交¶
　盛京戸部會同該將軍詳慎確查務得實在根據疏¶
　　入從之¶
　　(臣/)等謹按編審丁册每户書另户某人某官無官¶
　　者則曰閒散某或在籍或他往皆備書之至八旗¶
<pb:KR2m0015_WYG_020-17a>¶
　　正身壯丁年十五以上該管官查無假冒方准入¶
　　册又八旗壯丁或寓親友或流落鄉屯向未入丁¶
　　册者准其首報補入惟開户養子則有另記檔案¶
　　之例如冒入另户檔内罪之凡以慎稽察而杜潛¶
　　匿法至善也今查出遺漏正身與另記檔案之人¶
　　不同展限確查庶不遷延而滋弊矣¶
　　四十三年定編審打牲壯丁之例向例八旗壯丁¶
　　三年編審一次烏拉打牲人丁户部派出旗員筆¶
<pb:KR2m0015_WYG_020-17b>¶
　　帖式前往編審若有假冒隠匿等情將該都統及¶
　　領催等俱行治罪至是吉林將軍福康安奏請編¶
　　審打牲壯丁停派京員今該將軍就近編審造册¶
　　加具保結送部如有隠冒查實題㕘疏入得¶
㫖允行¶
　　四十四年軍機大臣等議覆¶
　盛京將軍福康安奏¶
　盛京旗人並旗下家奴攜帶眷口在吉林地方種地¶
<pb:KR2m0015_WYG_020-18a>¶
　　共四十户一百八十二名口内除正身旗人仍拿¶
　　解本處照例辦理其¶
　盛京兵部工部内務府之壯丁並王公宗室之家奴¶
　　及旗下家奴請入於吉林官莊耕種納糧當差并¶
　　飭該管官嚴加約束毋許滋事如再有犯逃者獲¶
　　日不論次數刺字發駐防兵丁為奴等因奉¶
㫖盛京吉林均係國家根本之地境壤毗連盛京旗人¶
　潛往吉林種地謀生本無關礙並非旗逃可比從前¶
<pb:KR2m0015_WYG_020-18b>¶
　𢎞晌奏請解回治罪之處所辦原屬過當伊等皆滿¶
　洲世僕盛京吉林有何區别其正身旗人六户即著¶
　入於吉林當差毋庸解囘盛京辦理餘依議¶
　　軍機大臣議覆黒龍江將軍富玉等奏黒龍江各¶
　　城地方厯年由部發遣人犯隨來子女内有聨親¶
　　生子又旗人内挑取兵丁得力者放出另行居住¶
　　至今各城滋生共四百三十九户詳訊伊等有情¶
　　愿回籍者四十二户勒催起程有不曉原籍及另¶
<pb:KR2m0015_WYG_020-19a>¶
　　住旗人家奴等此二項人若歸一處不能管理難¶
　　保其不滋事端請於此二項三百九十七户五百¶
　　三十六名内減半揀選壯丁在於齊齊哈爾黒龍¶
　　江城墨爾根各官莊每年照例交糧各官莊設立¶
　　領催一二名餘人入於各城舊官莊冊内以便挑¶
　　補壯丁缺從之¶
　　四十六年¶
諭向來各省駐防滿洲已安居百有餘年京城並無伊¶
<pb:KR2m0015_WYG_020-19b>¶
　等近族而京城滿洲生齒日繁若准其進京無以為¶
　生反為無益是以概不准其來京自開闢新疆分派¶
　官兵前往駐劄以來在京滿洲陸續駐防各省者甚¶
　多此内亦有派往駐防時因子弟在京當差仍留在¶
　京者為伊等在駐防處年老退休並無依倚之人即¶
　不免失所朕心深為不忍嗣後各省新派駐防人員¶
　内如有年老休退實無依倚之人京中尚有子嗣意¶
　欲就養者著該將軍等查明令其回京就養但一概¶
<pb:KR2m0015_WYG_020-20a>¶
　　由官辦理回京則不願在彼之人不無借端皆欲回¶
　　京反非朕愛惜旗人之意其老年退休欲回京就養¶
　　者著令自備資斧來京不必由官辦理著為令¶
　　　奴婢¶
　　　天聰六年¶
諭家僕訐告伊主二事以上重罪有實據而輕罪虛者不¶
　以誣告論准出戸如開列欵内一欵有實據者亦不以¶
　誣告論若各欵俱實原告准出戸各欵俱虛及虛實相¶
<pb:KR2m0015_WYG_020-20b>¶
　半者原告俱不准出户訐告二事以上輕罪有實據而¶
　重罪涉虛或止告一事而以輕為重者除實欵應坐外¶
　其誣告之欵反坐原告不准出户(互見/刑考)¶
　　　崇徳元年令家僕告主審實者原告撥與他人為¶
　　　奴¶
　　　順治三年¶
頒行大清律凡收留人家迷失子女不送官司而賣為奴¶
　　　婢者若收留在逃子女而賣為奴婢及自收留為¶
<pb:KR2m0015_WYG_020-21a>¶
　　　奴婢者若冒認良人為奴婢及冒認他人奴婢者¶
　　　皆有罪凡家長與奴娶良人女為妻及妄以奴婢¶
　　　為良人而與良人為夫妻者俱有罪仍離異改正¶
　　　凡奴婢告家長及家長緦麻以上親者與子孫告¶
　　　祖父罪同若雇工人告家長及家長之親者各減¶
　　　奴婢罪一等凡奴婢毆良人者加凡人一等其良¶
　　　人毆傷他人奴婢者減凡人一等¶
　　　八年¶
<pb:KR2m0015_WYG_020-21b>¶
諭凡原在盛京編審另分户人有告稱係伊奴僕者勿聴¶
　係户籍内人有告稱非伊家奴僕者亦勿聴¶
　　　九年令陣獲人口准其贖回凡有贖人者令嫡親¶
　　　家屬領歸其已經轉賣者身價兩家各取其半先¶
　　　是順治五年議俘獲人口有將其父子夫婦分賣¶
　　　者仍令給還完聚賣主鞭責至是有此令至康熙¶
　　　三十年又定出征所獲之人有親戚情愿來旗完¶
　　　聚者不得作為奴婢願回本籍者聴¶
<pb:KR2m0015_WYG_020-22a>¶
　　　康熙二年定八旗買賣人口兩家赴市納税記冊¶
　　　令領催保結若係漢人令五城司坊官騐有該管¶
　　　官印票准賣永著為例¶
　　　八年¶
諭差遣官員並督撫提鎮大小各官不許買良民為奴及¶
　轉相餽送永行禁飭違者照畧賣良民例治罪¶
　　　又定旗下買民為僕者令本管官用印違者所買¶
　　　之人釋放為民兩主各鞭責有差至十八年又定¶
<pb:KR2m0015_WYG_020-22b>¶
　　　用印衙門呈送户部轉行該地方官曉諭里甲有¶
　　　不報部者分别降罰¶
　　　又定有將定例所買之人揑作定例前年月用印¶
　　　者用印官及兩主俱加等治罪¶
　　　十一年申買人用印例凡在順治十年以前買人¶
　　　未用印信中証明白及本人自稱賣身是實者俱¶
　　　斷與買主自順治十年以後買人雖有中保未用¶
　　　印者斷出為民¶
<pb:KR2m0015_WYG_020-23a>¶
　　　十七年定滿漢違例買賣人罪滿洲䝉古人口不¶
　　　許賣與漢軍民人亦不許私贈違者將人口併價¶
　　　入官仍治買賣之罪其喀爾喀厄魯特人亦照此¶
　　　例滿洲䝉古家人其主准令贖身在本佐領及本¶
　　　旗下者聴若違禁放出為漢軍民人者照買賣例¶
　　　治罪至雍正三年又定滿洲䝉古家下開檔另户¶
　　　人等有懶惰不能度日串通原主賣身賣後又稱¶
　　　滿洲肆行囮詐買主者將伊原主一併治罪仍給¶
<pb:KR2m0015_WYG_020-23b>¶
　　　後買之主為奴¶
　　　二十一年定旗下印劵所買之人及舊僕内有年¶
　　　老疾病其主准贖者呈明本旗令贖為民若將年¶
　　　壯舊人借名贖出者照買賣例治罪¶
　　　二十六年¶
諭駐防滿洲漢軍將軍以下官員兵丁在本省買人如有¶
　不行查原籍勒令地方官用印者著督撫指名題㕘¶
　　　三十九年禁鹽竈户賣身旗下犯者枷三月杖一¶
<pb:KR2m0015_WYG_020-24a>¶
　　百回籍著役仍追還原主身價¶
　　五十三年准四十三年以前白契所買之人俱斷¶
　　與買主四十三年以後若給原價仍准贖出為民¶
　　雍正元年定白契買人例自康熙四十三年起至¶
　　六十一年止白契所買之人俱不准贖身雍正元¶
　　年以後若給原價俱准贖為民其妻亦准贖出若¶
　　賣身後買主配有妻室者不准贖¶
　　三年申家僕告主之禁凡家僕告主除謀反謀叛¶
<pb:KR2m0015_WYG_020-24b>¶
　　隠匿奸細許其首告外其首告他事者所告之事¶
　　不准行仍杖一百¶
　　又定旗下奴僕借名買贖罪例旗下奴僕或借别¶
　　旗名色買贖或自行贖身本旗及州縣册籍俱無¶
　　姓名者察出即令歸旗其有隨家主出差在外私¶
　　有積蓄欺壓本主贖身者雖在民籍亦令歸旗若¶
　　果係數輩出力之人伊主聴其贖身本旗户部及¶
　　州縣有檔冊可據者仍歸民籍舊主子孫不得借¶
<pb:KR2m0015_WYG_020-25a>¶
　　　端控告¶
　　　四年¶
諭厯來滿洲風俗尊卑上下秩然整肅最嚴主僕之分家¶
　主所以約束奴僕者雖或嚴切亦無不相安為固然及¶
　見漢人凌蕩之俗彼此相形而不肖奴僕遂生觖望雖¶
　約束之道無加於疇昔而向之相安者遂覺為難堪矣¶
　乃至一二滿洲大臣潛染漢人之俗亦寛縱其下漸就¶
　陵替此於風俗人心大有關係不可不加整飭夫主僕¶
<pb:KR2m0015_WYG_020-25b>¶
　之分一定則終身不能更易在本身及妻子仰其衣食¶
　賴其養生固宜有不忍負背之心而且世世子孫永逺¶
　服役亦當有不敢縱肆之念今漢人之奴僕乃有傲慢¶
　頑梗不遵約束加以訶責則輕去其主種種敝俗朕所¶
　洞悉嗣後漢人奴僕如有頑傲不遵約束或背主逃匿¶
　或私行訕謗被伊主覺察者應作何懲治與滿洲待奴¶
　僕之法作何畫一之處著定擬具奏嗣議定漢人家生¶
　　　奴僕印契所買奴僕並雍正五年以前白契所買¶
<pb:KR2m0015_WYG_020-26a>¶
　　及投靠養育年久或婢女招配已生子者世世子¶
　　孫永逺服役婚配俱由家主仍造册報明地方官¶
　　存案嗣後漢人買僕及婢女招配併投靠之人俱¶
　　立契呈明地方官鈐葢印信其奴僕誹謗家長并¶
　　雇工人罵家長等欵俱有律例應照滿洲主僕論¶
　　有背主迯匿者照滿洲家人迯走例雇工人限内¶
　　迯匿者照滿洲白契所買家人逃走例其隸身門¶
　　下為長隨者有犯亦照典當雇工人論¶
<pb:KR2m0015_WYG_020-26b>¶
　　乾隆三年定自乾隆元年以前白契所買作為印¶
　　契者不准贖為民¶
　　四年令奉天買賣人口該管官騐明文契鈐葢印¶
　　信註冊¶
　　二十一年定駐防官員買本省民為奴例凡直省¶
　　駐防各官不許買本省之民為奴違者降二級調¶
　　用若縱令家人買者處分亦如之該管官失察降¶
　　一級留任其駐防兵丁量許買人(不得過二人違/者計口論罪)¶
<pb:KR2m0015_WYG_020-27a>¶
　　令賣身人親至地方官處取具親供用印存案若¶
　　未經取有親供文契雖有情願字様實為勒買者¶
　　買主枷一月鞭一百若本官囑兵丁買者照本官¶
　　買人例議處¶
　　二十四年定八旗户下家人贖身例凡八旗户下¶
　　家人不論逺年舊僕及近嵗契買奴僕如實係本¶
　　主念其數輩出力情願放出為民或本主不能養¶
　　贍願令贖身為民者呈明本旗咨部轉行地方官¶
<pb:KR2m0015_WYG_020-27b>¶
　　收入民籍不准求謀仕宦至伊等子孫各照該籍¶
　　民人辦理倘有借他人名色認買私自出旗或將¶
　　子孫改姓潛入民籍者照例治罪斷歸本主有鑽¶
　　營勢力欺壓幼孤贖身為民者倍追身價給主將¶
　　人口賞給各省駐防將軍副都統為奴如係本身¶
　　得銀放出潛入民籍者止科其不行呈報之罪仍¶
　　准為民¶
　　二十五年令吉林寧古塔伯都訥拉林阿勒楚喀¶
<pb:KR2m0015_WYG_020-28a>¶
　　等處旗下家奴之女不許給與民人違者治罪¶
　　二十八年定入官人口之例凡入官人口年在十¶
　　嵗以上至六十嵗者每口作價銀十兩六十嵗以¶
　　上作銀五兩九嵗以下每一嵗作銀一兩未週嵗¶
　　免其作價¶
　　三十七年九月定發遣家奴妻室一體同發¶
諭向來旗下家奴有酗酒行凶者一經本主報明該旗¶
　即行送部發遣其妻室有年老殘癈及不願隨帶者¶
<pb:KR2m0015_WYG_020-28b>¶
　俱不同發定例未為周宻如近日秦璜即有將發遣¶
　家奴之妻留占為妾之事不可不另定章程以防流¶
　弊葢家奴犯法其妻亦屬有罪之人自當一體發遣¶
　但此等犯罪旗奴自不值官為資送或其中果有實¶
　在不能隨帶者或令親屬依棲或聴本婦另嫁自不¶
　便仍留服役以杜嫌疑嗣後該旗遇有發遣家奴之¶
　案俱照此辦理¶
　　四十三年刑部議步軍統領衙門咨趙大扎傷雇¶
<pb:KR2m0015_WYG_020-29a>¶
　　主文元身死擬斬立決奉¶
諭此案三法司議趙大依雇工人毆家長至死律擬以¶
　斬決固屬照例問擬朕詳閲案情該犯之母徐氏雖¶
　經立契典與文元家得過身價而典限滿後契已給¶
　還嗣因母子仍在文元家得工錢服役又經辭出在¶
　外居住究與現在雇工者有間且起釁之由係文元¶
　因趙大積有餘資屢次尋閙既搬取其皮箱又復扭¶
　住毆打致趙大情急扎傷尚非該犯逞兇干犯趙大¶
<pb:KR2m0015_WYG_020-29b>¶
　著從寛改為應斬監候秋後處決餘依議至八旗家¶
　奴及雇工人等經本主放出及辭出之後或積有餘¶
　資感念舊恩助其家長亦屬情理所有而為家長者¶
　受之似覺有愧若因主僕舊時名分冀其資助多方¶
　需索尤屬無恥若此案趙大母子雖仍在文元家服¶
　役業已辭出另居即典置房屋亦係其能節省經營¶
　所致與舊時雇主何涉乃文元屢次尋釁並因其母¶
　子外出踢門搬取箱籠行同無賴更不足齒矣但恐¶
<pb:KR2m0015_WYG_020-30a>¶
　旗人内如此者難保其必無著將此㫖曉諭八旗人¶
　等各自顧惜顔面無蹈覆轍¶
　　四十八年¶
諭向來滿漢官員人等家奴在本主家服役三代實在¶
　出力者原有准其放出之例此項人等既經伊主放¶
　出作為旗民正身亦未便絶其上進之階但須明立¶
　章程於録用之中仍令有所限制嗣後此等旗民家¶
　奴合例後經該主家放出者滿洲則令該家主於本¶
<pb:KR2m0015_WYG_020-30b>¶
　旗報明咨部存案漢人則令該家主於本籍地方官¶
　報明咨部存案經部覆准後准其與平民一體應考¶
　出仕但京官不得至京堂外官不得至三品以示限¶
　制著為令¶
　¶
　¶
　¶
皇朝文獻通考卷二十¶
