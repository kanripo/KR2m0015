# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:32.604240
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二十六
<pb:KR2m0015_WYG_026-1a>¶
欽定四庫全書¶
皇朝文獻通考卷二十六¶
　征𣙜考¶
　　(臣/)等謹按馬端臨征𣙜考紀述𣙜政為目有六曰¶
　　征商即闗市之征也曰鹽鐡則管子正鹽筴之説¶
　　所造端也曰𣙜酤自漢時征之曰𣙜茶曰坑冶皆¶
　　自唐時征之曰雜征歛自山澤津渡以及坊場牙¶
　　契因事並見至宋代經總制錢月樁板帳並著於¶
<pb:KR2m0015_WYG_026-1b>¶
　　是雜征云者不可以類舉也盖自周易有重門撃¶
　　柝之文周禮司闗掌國貨之節典其治禁以便詗¶
　　譏而安行旅凡貨不出於闗者舉其貨罰其人其¶
　　餘川澤林藪各有専司所以崇本抑末使民歸於¶
　　南畝經制所定在昔為然秦漢相沿至唐宋而加¶
　　宻竹木間架及坊場撲買未可縷述降及明季以¶
　　軍興餉絀税額屢增惟我¶
　國家肇造區夏蕩滌繁苛與之更始¶
<pb:KR2m0015_WYG_026-2a>¶
列聖相承如傷厪念自惟正之供屢經蠲免而外言闗市¶
　　　則¶
　温綸告戒至再至三惟恐司𣙜之臣乘勢以取贏也論¶
　　　鹽法則加引加觔以紓商力因時因地以恤民艱¶
　　　惟恐鹺政之臣厲民以自封也至酒醪糜穀則惟¶
　　　燒鍋躧麯是嚴而不専設𣙜酤之務五金産地則¶
　　　以聚人生事為戒而不計及礦税之饒他如寛漁¶
　　　課以卹濱海之民定牙契而嚴胥役之禁所以為¶
<pb:KR2m0015_WYG_026-2b>¶
　　　小民計者至周且渥夫貨惡其棄於地而地廣則¶
　　　民用益饒我¶
　皇上西陲底定拓疆二萬里内地商民持布幣而徃者¶
　　　輪蹄萬計薄征減税道路歡呼商賈市易之地已¶
　　　倍廣於向時而征商之額未嘗重加於昔日伊犁¶
　　　闢展烏嚕木齊葉爾羌喀什噶爾等處凡有市易¶
　　　之地畧征其税二三十分之一以慰新疆赤子食¶
　　　毛踐土貢芹獻曝之心初非利所有也臣等謹依¶
<pb:KR2m0015_WYG_026-3a>¶
　　　類纂集考¶
　　國朝之故實合以馬氏之舊文而變通之首闗市次¶
　　　鹽法又次𣙜酤𣙜茶坑冶而終之以雜征凡六卷¶
　　　惟是馬氏沿漢時故事合著鹽鐡今則以鐡屬坑¶
　　　冶而不繋於鹽私&KR0552;之禁我¶
　　朝不列於令甲既為𣙜政所蠲除則節目應歸於簡¶
　　　易因並去之以明紀載核實之義焉¶
　　　征商(闗市/)¶
<pb:KR2m0015_WYG_026-3b>¶
　　本朝¶
太祖髙皇帝丁亥年與明通市於撫順清河寛奠靉陽四¶
　　　闗口是時¶
上招徠各路國勢日盛明亦遣使通好嵗以金幣聘問我¶
　　　國所産東珠人參紫貂元狐猞狸猻諸珍異之物¶
　　　於撫順清河寛奠靉陽四闗口互市以通商賈¶
　　　天命十一年定漏税私商之罪奉¶
諭㫖通商為市國家經費所出應任其交易漏税者罪之¶
<pb:KR2m0015_WYG_026-4a>¶
若徃外國交易亦當告知諸貝勒私徃者罪之¶
　　順治元年豁免明季各項税課虧欠¶
　　又免各直省闗津抽税一年禁革明末加增税額¶
　　銀兩免順治元年闗津税課自二年正月初一日¶
　　以後方照故明額起税凡故明末年一切加增税¶
　　額盡行豁免其直省州縣零星抽取落地税銀名¶
　　色概行嚴禁¶
　　二年禁革陜西省落地税銀¶
<pb:KR2m0015_WYG_026-4b>¶
　　又定蕪湖等闗抽分例工部奏言蕪湖杭闗龍江¶
　　荆州清江五處每年例抽税銀計十二萬九千六¶
　　百三十一兩四錢有竒請差本部官抽分從之¶
　　三年革明季加増太平府姑溪橋米税金柱山商¶
　　税安慶府鹽税¶
　　四年歸併荆闗通惠河中河清江厰杭闗蕪湖龍¶
　　江等闗於户部¶
　　又定閩浙收税例並禁明末濫征私税閩浙闗津¶
<pb:KR2m0015_WYG_026-5a>¶
　　抽税經明末疊増數倍原額户部奏定照萬厯年¶
　　間原額及天啟崇禎遞增額數一半征收杭州南¶
　　北二闗先已差官其餘自順治四年正月初一日¶
　　以後俱照此例一體抽征其州縣零星抽取落地¶
　　税銀名色及閩省勢官土豪不肖有司向來津頭¶
　　牙店擅科私税概行嚴禁違者罪之¶
　　又定闗差滿漢員數户工二部十九處闗差漢官¶
　　外増設滿洲官十九員漢軍官十九員¶
<pb:KR2m0015_WYG_026-5b>¶
　　又定張家口等處闗口開塞事宜户部兵部奏差¶
　　理事官科奎鍾固自張家口起西至黄河止察得¶
　　張家口闗門迤西黄河迤東共一千四十五里共¶
　　應留臺二百四十四座故明時得勝堡一口係察¶
　　哈爾國討賞出入之路河保營係鄂爾多斯部落¶
　　茶鹽交易之處以上二口俱已堵塞又差理事官¶
　　滿都户等自張家口起東至山海闗止察得張家¶
　　口迤東山海闗迤西共二千四百四里共應留臺¶
<pb:KR2m0015_WYG_026-6a>¶
　　　四百一十七座洪山口龍井闗口西常峪正闗口¶
　　　潘家口冷口俱係捕魚網户耕種徃來之路宻雲¶
　　　迤後石塘嶺正闗口係民間運木之路昔户部於¶
　　　此按枚抽税以上應留闗口共六處外如常峪口¶
　　　獨石口龍門所口墻子嶺口黄崖口羅文峪董家¶
　　　口劉家口桃林口界嶺口一片石口以上十一闗¶
　　　口俱已堵塞得¶
㫖河保營既為鄂爾多斯部落交易鹽茶之地與董家口¶
<pb:KR2m0015_WYG_026-6b>¶
　俱准開餘如議¶
　　　(臣/)等謹按¶
　　國家設闗置尹掌其治禁本以譏察奸宄而安行旅¶
　　　非徒徵商抑末用佐經費已也山海闗外在我¶
　　朝本為内地然内外人民徃來闗口未嘗不稽其出¶
　　　入之數異言異服非有勘合騐放者無所容於其¶
　　　間今自張家口至山海闗較諸故明所設臺座減¶
　　　十之七八而攜帶軍器有禁夾帶私參有禁屬國¶
<pb:KR2m0015_WYG_026-7a>¶
　　　朝使持禁物出闗亦有禁當兹中外一家仍寓重¶
　　　門撃柝之意是以闗口開塞與臺座興廢之故仍¶
　　　備著於篇云¶
　　　六年嚴禁各闗差收税例外多徴户部奉¶
諭㫖設闗徵税原寓稽察奸宄之意非專與商賈較錙銖¶
　也爾部行文各闗滿漢官員以後俱照原定則例起税¶
　如有狥情權貴放免船隻乃於商船増收或希充私槖¶
　例外多徵以病商民者一經查出定行重處¶
<pb:KR2m0015_WYG_026-7b>¶
　　　八年減定闗差員數先是各闗差期滿回京户部¶
　　　行咨吏部議叙銓用而闗差員數遞増攜帶書吏¶
　　　多行不法¶
上深知其弊¶
諭吏部𣙜闗之設原有定額差一司官已足何故濫差多¶
　人忽而三員忽而二員每官一出必市馬數十匹招募¶
　書吏數十人未出都門先行納賄户部填給糧單沿途¶
　騷擾鞭打驛官奴使村民包攬經紀任意需索量船盤¶
<pb:KR2m0015_WYG_026-8a>¶
貨假公行私商賈恐懼不前百物騰貴天下通行河道¶
何以至此朕灼知今日商民之苦著仍舊毎闗設官一¶
員其添設者悉行裁去以後不得濫差其裁缺撤回之¶
員既不利於商賈又何利於州縣之民户部不得妄咨¶
勤勞吏部不得更與銓補國家愛惜牧民之官豈得仍¶
前朦混爾部謹識朕諭實心遵守毋負朕通商愛民之¶
意¶
　　九年定直省典舖税例在外當舖每年定税銀五¶
<pb:KR2m0015_WYG_026-8b>¶
　　兩其在京當舖並各舖仍令順天府查照舖面酌¶
　　量徵收¶
　　十一年准科臣所奏清釐闗弊户科給事中杜篤¶
　　祐條奏清釐闗弊四事一裁吏役一查税累一闗¶
　　差迴避原籍一批文核對限期章下所司遵行¶
　　十八年定張家口殺虎口兩翼税額張家口税額¶
　　毎年一萬兩殺虎口税額每年一萬三千兩兩翼¶
　　税額每翼一年六千兩¶
<pb:KR2m0015_WYG_026-9a>¶
　　　康熙二年定盤詰糧船闗口地方户部議覆漕運¶
　　　總督林起龍條奏漕運重船原令各闗盤詰夾帶¶
　　　私貨但闗口甚多處處盤詰必多悞運應如所請¶
　　　止於儀真𤓰州淮安濟寧天津等五處地方嚴加¶
　　　盤查又運丁舊例每船許帶土宜六十石恐南北¶
　　　闗司概作私貨查每船土宜載在議單應仍許帶¶
　　　以恤運丁勞苦從之¶
　　　四年罷抽税溢額議叙之例令各闗税務分别¶
<pb:KR2m0015_WYG_026-9b>¶
　　　差遣户部司員及地方官兼理奉¶
諭㫖各省設立闗税向例將抽税溢額者加級紀録遂致¶
　各差冀邀恩典困苦商民嗣後税課俱照定額征收缺¶
　額者處分溢額者加級紀録之例永行停止其輪流差¶
　遣部員亦應停罷并税額作何征收著議政王貝勒大¶
　臣九卿科道㑹議具奏嗣後議定京城左右翼張家口¶
　　　殺虎口四差不必輪差六部官員止於户部司員¶
　　　中輪差管理其崇文門税務歸順天府治中兼理¶
<pb:KR2m0015_WYG_026-10a>¶
　　　天津鈔闗税務歸天津道兼理通州税務歸通薊¶
　　　道兼理居庸闗税務歸昌宻道兼理¶
　　　又嚴禁各闗違例收税及遲延掯勒之弊奉¶
諭㫖各省闗鈔之設原期通商利民以資國用近聞各處¶
　收税官員巧立名色另設戥秤於定額之外恣意多索¶
　或指稱漏税挾詐過徃商民或將民間日用瑣細之物¶
　及衣服等類原不抽税者亦違例收税或商賈已經報¶
　税不令過闗故意遲延掯勒遂其貪心弊端甚多難以¶
<pb:KR2m0015_WYG_026-10b>¶
　枚舉嗣後凡地方收税官員俱著洗心滌慮恪遵法紀¶
　如有前項情弊在内科道官在外督撫嚴察叅奏從重¶
　治罪如督撫不行叅奏别經首發即治該督撫以狥縱¶
　之罪¶
　　　五年議准刋刻闗税條例竪立木榜於直省闗口¶
　　　孔道曉諭商民户部議覆直隸巡撫王登聫疏言¶
　　　直隸各省征收闗税條例甚屬繁多請刋刻木榜¶
　　　竪立闗口並商賈徃來之孔道徧行曉諭或例内¶
<pb:KR2m0015_WYG_026-11a>¶
　　有加増之數亦明白註出以杜吏役濫征之弊應¶
　　如所請嗣後直隸各省設立闗税之處應多刋木¶
　　榜昭示商民照額征收如有不肖官吏於定額之¶
　　外私行濫收者令該督撫不時查察據實題叅依¶
　　律治罪從之¶
　　又定居庸闗每年税額銀三千兩¶
　　又停罷崇文門出京貨物税課¶
　　六年議定淮安闗及直省各闗税務俱委専員管¶
<pb:KR2m0015_WYG_026-11b>¶
　　理户部議覆河南道御史徐浩武疏言江南淮海¶
　　道専管海防地方事務俱停其兼管其淮安闗税¶
　　等項亦應委員管理應如所請并行文直隸各省¶
　　將各闗事務俱委専員管理從之¶
　　又命杭州府同知管理北新南新兩闗事務¶
　　七年命浙江鹽運使管理北新闗事務¶
　　八年議定各闗税務分别差遣部員及地方官管¶
　　理户部議覆户科給事中蘇拜疏言闗税一差歸¶
<pb:KR2m0015_WYG_026-12a>¶
　　　於外府佐貳官管理但各官俱有専掌又兼理闗¶
　　　税事務煩多且身為地方官畏懼上司希圖足額¶
　　　必致増派商民請仍差部員應如所奏將滿漢司¶
　　　官専差收税奉¶
諭㫖闗税多者將各部院賢能滿漢官員差遣闗税少者¶
　仍交地方官征收其應差部院官與應交地方官之處¶
　分别議奏户部再議查崇文門税差已經設官收税其¶
　　　通州坐糧㕔京城左右二翼倉寳泉局大通橋通¶
<pb:KR2m0015_WYG_026-12b>¶
　　　州西倉中南倉張家口殺虎口此九差原係臣部¶
　　　官員差遣應仍舊例外滸墅闗蕪湖闗北新闗九¶
　　　江闗淮安闗太平橋揚州闗贛闗天津闗西新闗¶
　　　淮安倉臨清闗鳳陽倉税額俱多應擇各部院賢¶
　　　能滿漢官員差遣其穵運㕔居庸闗徐州倉税額¶
　　　俱少應交與地方官征收從之¶
　　　又定部員闗差掣籖例户部議覆御史黄敬璣疏¶
　　　言各省闗差缺出於部曹中選用賢能止可為一¶
<pb:KR2m0015_WYG_026-13a>¶
　　　時破格之舉行之既久恐有營求之弊請照舊例¶
　　　挨資俸掣籖應如所請闗差缺出將六部俸深官¶
　　　員咨送掣籖其差過之員不准重差從之¶
　　　九年裁江南西新闗户部差歸併龍江闗工部管¶
　　　理江南蕪湖闗工部差歸併本闗户部管理¶
　　　十一年更定闗差員數減户部工部闗差員數照¶
　　　鹽差例不論滿洲漢軍漢人序俸掣籖每闗差司¶
　　　官一員筆帖式一員¶
<pb:KR2m0015_WYG_026-13b>¶
　　　十二年禁直隸各省官吏無得私税市貨¶
　　　十三年以江南鳳陽等三處倉闗事務歸併地方¶
　　　官管理江南總督阿席熙疏言鳳陽倉額税本折¶
　　　錢糧歸併鳳陽府知府管理正陽闗税歸併通判¶
　　　管理臨淮闗税發大使征收停差部員部議應如¶
　　　所請得¶
㫖允行¶
　　　二十一年移九江𣙜闗於湖口縣先是給事中雅¶
<pb:KR2m0015_WYG_026-14a>¶
　　　齊納條奏請將九江𣙜闗移於湖口地方九卿兩¶
　　　議並奏¶
上命畫一定議尋九卿議覆暫移九江闗於湖口收税以¶
　　　一年所得為定額如有不便具題另議從之¶
　　　又停止差遣潼闗收税部員先是潼闗額税有司¶
　　　征收七千餘兩康熙十九年遣郎中敦多禮督徵¶
　　　得税四萬餘兩至是奉¶
諭㫖數年以來秦省兵民苦於輓運潼闗收税仍照舊額¶
<pb:KR2m0015_WYG_026-14b>¶
　著停止差遣部員¶
　　　二十三年議准浙江沿海貿易收税例九卿等議¶
　　　覆工部侍郎金世鑑疏言浙江沿海地方請照山¶
　　　東諸處見行之例聴百姓裝載五百石以下船隻¶
　　　徃海上貿易捕魚預行禀明人數至收税之處交¶
　　　與該道計貨之貴賤定税之重輕按季造冊報部¶
　　　應如所請從之¶
　　　又定開海征税則例其海口内橋津地方貿易悉¶
<pb:KR2m0015_WYG_026-15a>¶
　　　免抽分九卿等議覆户科給事中孫蕙疏言海洋¶
　　　貿易宜設立専官收税應如所請得¶
㫖海洋貿易創收税課若不定例恐為商賈累當照闗差¶
　例差部院賢能司官前徃酌定則例嗣經郎中伊爾格¶
　　　圖酌定開海征税則例奏請給與各闗定例款項¶
　　　於橋道渡口征收税課奉¶
諭㫖向令開海貿易謂於閩粤邊海民生有益若此二省¶
　民用充阜財貨流通各省俱有禆益且出海非貧民所¶
<pb:KR2m0015_WYG_026-15b>¶
　能富商大賈懋遷有無薄征其税不致累民今若照奉¶
　差郎中伊爾格圖所奏給與各闗定例款項於橋道渡¶
　口等處概行征收何以異於原無税課之地反増設一¶
　闗科歛乎此事恐致擾民爾等傳諭九卿詹事科道㑹¶
　議具奏户部等衙門遵¶
諭議覆福建廣東新設闗差止將海上出入船載貿易貨¶
　　　物征收其海口内橋津地方貿易船車等物停其¶
　　　抽分并將各闗征税則例給發監督酌量増減定¶
<pb:KR2m0015_WYG_026-16a>¶
　　　例從之¶
　　　又議定通惠河税差照例掣籖三年更换户部等¶
　　　衙門㑹議僉都御史趙之鼎疏言通惠河一差每¶
　　　年帶征税銀有議叙之例應歸入各闗内將部院¶
　　　衙門官員照例掣籖三年更差應如所請從之¶
　　　二十四年免外國貢船抽税福建總督王國安疏¶
　　　言外國貢船請抽税令其貿易部議應如所請得¶
㫖進貢船隻若行抽税殊失大體且非朕柔逺之意悉免¶
<pb:KR2m0015_WYG_026-16b>¶
　之(互見市/糴考)¶
　　　乂酌減洋船丈抽之例監督伊爾格圖奏言粤東¶
　　　向有東西二洋諸國徃來交易係市舶提舉司征¶
　　　收貨税明隆慶五年以夷人報貨奸欺難以查騐¶
　　　改定丈抽之例按船大小以為額税西洋船定為¶
　　　九等後因夷人屢請量減抽三分東洋船定為四¶
　　　等我¶
　　朝未禁海以前洋船詣粤照例丈抽但徃日多載珍¶
<pb:KR2m0015_WYG_026-17a>¶
　　竒今係日用雜物今昔殊異請於原額之外再減¶
　　二分東洋船亦照例行至江浙閩廣俱經開海若¶
　　不畫一恐啟外夷趨避之端應照粤省量減此等¶
　　丈抽船隻裝載回國或因風水不順飄至他省查¶
　　騐印票即便放行其四省印烙船隻徃外國貿易¶
　　者亦照此例從之¶
　　二十五年停止抽税溢額議叙之例先是康熙四¶
　　年罷抽税溢額議叙之例至十四年題准各闗欠¶
<pb:KR2m0015_WYG_026-17b>¶
　　不及半分者降一級留任餘照前例全完者紀録¶
　　一次溢額每千兩者加一級至五千兩以上者以¶
　　應陞缺先用十六年題准各闗額税二萬兩以下¶
　　者仍照前議叙二萬兩以上者額税全完紀録一¶
　　次溢額半分以上加一級一分以上加二級一分¶
　　半以上加三級二分以上加四級三分以上以應¶
　　陞缺先用數多者遞准加級十七年定闗税足額¶
　　者不准議叙至是¶
<pb:KR2m0015_WYG_026-18a>¶
上以各闗差苛取溢額希圖議叙而採買銅觔價值不敷¶
　　　恐累商人令大學士等傳集舊任闗差各員問明¶
　　　四季造冊送部果否有益據舊任闗差各官並稱¶
　　　部定銅觔價值六分不敷採買其各差造冊四季¶
　　　報部不如改令差滿之日一并彚送奉¶
諭㫖國家設闗𣙜税必征輸無弊出入有經庻百物流通¶
　民生饒裕近來各闗差官不恪遵定例任意征收託言¶
　辦銅價值浮多四季解冊需費將商人親填部冊改换¶
<pb:KR2m0015_WYG_026-18b>¶
　塗飾既已充肥私槖更圖溢額議叙重困商民無禆國¶
　計朕思商民皆我赤子何忍使之苦累今欲除害去弊¶
　必須易轍改絃所有見行例收税溢額即陞加級紀録¶
　應行停止其採辦銅觔定價既已不敷作何酌議増加¶
　其四季達部冊籍應俟差滿一次彚報嗣後務令各差¶
　潔已奉公實心釐剔以副朕體下恤商至意如或仍前¶
　濫征侵隠藐玩不悛作何加等治罪至銅價既議加給¶
　額税應否量増俱著九卿詹事科道詳議具奏尋議闗¶
<pb:KR2m0015_WYG_026-19a>¶
　　　差各官希圖議叙託言銅價浮多不遵定例任意¶
　　　苛征令酌議加增銅價停其議叙即於各闗部定¶
　　　則例原額外酌量匀派著為定額以為採買之費¶
　　　以康熙二十四年為始如有例外苛索征多報少¶
　　　將商人親填簿單揑造改易被叅察出從重治罪¶
　　　至見在闗差各官雖有溢額俱不准議叙并停其¶
　　　四季所報部科簿單總俟任滿彚報從之¶
　　　又¶
<pb:KR2m0015_WYG_026-19b>¶
敇闗差缺額處分仍依定例御史敦拜條奏闗差缺額處¶
　　　分例輕以致拖欠日重應嚴定處分則例並賠補¶
　　　限期¶
上曰闗差缺額處分自有定例若法令太嚴必致苦累商¶
　賈所奏無益不准行¶
敇閩海抽税仍依定例督理閩海税務户部郎中瑚什巴¶
　　　疏言閩省商賈貿易無丈船抽税之例請照粤闗¶
　　　一例丈抽至貿易船隻原在某闗印烙給照准出¶
<pb:KR2m0015_WYG_026-20a>¶
　　　海口者别闗不得私留仍令各回本闗庶人數軍¶
　　　器各有稽查而奸宄不敢影射得¶
㫖凡收海税官員因係創行設課希圖盈溢將出入商民¶
　船隻任意加征以致病商累民亦未可定著嚴加申飭¶
　務令恪遵定例從公征收無溢無苛以副朕軫恤商民¶
　至意所請不准行¶
　　　二十六年議滸墅闗監督征收溢額之罪户部題¶
　　　滸墅闗監督桑額任内除征收正額外溢銀二萬¶
<pb:KR2m0015_WYG_026-20b>¶
　　　一千二百九十六兩零得¶
㫖設立闗𣙜原欲稽查奸宄照額征收桑額征收額課乃¶
　私封便民橋以致擾害商民著該衙門嚴加議處¶
　　　二十八年嚴飭各處𣙜闗毋得稽留商民奉¶
諭㫖朕舟行所至諮訪過闗商民每不難於輸納額税而¶
　以稽留闗次不能速過為苦𣙜闗官員理宜遵奉屢頒¶
　諭㫖恤商惠民豈可反貽之累自今應力除積弊凡商¶
　民抵闗交納正税即與放行毋得稽留苛勒以致苦累¶
<pb:KR2m0015_WYG_026-21a>¶
　違者定行從重處分¶
　　　又議定江浙閩廣四省海闗徵税之例户部奉¶
諭㫖近聞江浙閩廣四省海闗於大洋興販商船遵照則¶
　例征收税課原未累民但將沿海地方採捕魚蝦及貿¶
　易小船概行征税小民不便今應作何征收俾商民均¶
　益著九卿詹事科道㑹同確議以聞尋經九卿等遵¶
㫖以兩議覆奏一議錢糧無多應交地方官征收一議交¶
　　　與地方官則無専管之員應仍差官征收至海中¶
<pb:KR2m0015_WYG_026-21b>¶
　　　船隻何者應免收税惟候¶
聖裁得¶
㫖採捕魚蝦船隻及民間日用之物併糊口貿易俱免其¶
　收税嗣後海闗著各差一員管理税務¶
　　　又減免閩海闗税額永著為例閩海闗監督殷達¶
　　　禮奏閩海闗税額逐一確查分晰應免税銀共六¶
　　　千四百九十四兩有竒著為則例永逺遵行從之¶
　　　又免琉球國接貢船隻税課琉球國中山王尚貞¶
<pb:KR2m0015_WYG_026-22a>¶
　　　疏言舊例外國進貢定數三船船中貨物免其收¶
　　　税今琉球進貢止二船尚有接貢一船未蒙免税¶
　　　請照例免收以足定數下部議覆准行¶
　　　三十四年定山海闗毎年税額銀二萬五千兩¶
　　　三十五年令海洋商船徃天津海口運米但收貨¶
　　　物正税外免其雜費¶
　　　三十七年減廣東海闗額税奉¶
諭㫖廣東海闗收税人員搜檢商船貨物槩行征税以致¶
<pb:KR2m0015_WYG_026-22b>¶
　商船稀少闗税缺額且海船亦有自外國來者如此瑣¶
　屑甚覺非體著減額税銀三萬二百八十五兩著為令¶
　　　三十八年停罷各闗正額外加増盈餘銀兩奉¶
諭㫖向因軍需繁費闗差官員欲於正額外以所得盈餘¶
　交納充用今思各官孰肯自捐私槖必仍行苛取商瘠¶
　民困職此之由著將加増銀兩一槩停罷¶
　　　四十一年遣官偕喇嘛監督打箭爐貿易喇嘛達¶
　　　木巴色爾濟郎中舒圖員外鐡圖等徃打箭爐地¶
<pb:KR2m0015_WYG_026-23a>¶
　　　方監督貿易¶
上諭以移文第巴令彼速遣大喇嘛來監督貿易其税銀¶
　不取於彼就我國商人征之不可専以税額為事(互見/市糴)¶
　　　(考/)¶
　　　四十七年免暹羅國貢使所帶貨物征税禮部題¶
　　　暹羅國貢使所帶貨物請聴其隨便貿易并免征¶
　　　税以示柔逺之意從之¶
　　　五十三年以臨清闗税務交巡撫征收奉¶
<pb:KR2m0015_WYG_026-23b>¶
諭㫖臨清闗錢糧毎至缺額皆由地方積棍串通作弊所¶
　致不必派遣監督著交該巡撫收税¶
　　　五十五年以鳳陽闗税務交巡撫征收户部奏請¶
　　　更换鳳陽等闗監督¶
上諭大學士等曰各闗監督所欠錢糧甚多未𣲖之先俱¶
　願前徃及到任之後額税必欠此皆多帶人役征收過¶
　刻之故昔南新闗有一監督問巡撫王度昭錢糧如何¶
　不致缺額王度昭告以從寛征收斷不欠缺後果如其¶
<pb:KR2m0015_WYG_026-24a>¶
　所言鳳陽闗額税著交與該巡撫征收餘缺俟朕另派¶
　　　又嚴各闗監督題請展限之禁户部題奏定例各¶
　　　闗監督一年限滿更替邇來以錢糧虧空為辭題¶
　　　請展限者甚多嗣後有似此者請照溺職例革職¶
　　　從之¶
　　　五十七年¶
命浙江南新北新兩闗税務交杭州府捕盗同知管理從¶
　　　撫臣朱軾請也¶
<pb:KR2m0015_WYG_026-24b>¶
　　　又定免厦門闗經過商船増税之例閩浙總督覺¶
　　　羅滿保疏言各省徃來臺灣船隻經臣題明必令¶
　　　到厦門盤騐䕶送但查從前自臺灣徃各省貿易¶
　　　船隻俱從外洋直至停泊之處赴本處海闗輸税¶
　　　至於中途經過之所不便一貨兩征嗣後各省商¶
　　　船遵例必到厦門盤騐除收泊厦港貿易者照舊¶
　　　報税如收泊江南浙江各省貿易者仍聴其彼處¶
　　　海闗報税其中途經過之厦門闗税免其増添下¶
<pb:KR2m0015_WYG_026-25a>¶
　　　所司議行之¶
　　　五十八年¶
敇查江西湖廣糧船無得夾帶貨物致妨榷政戸部議覆¶
　　　蕪湖闗監督赫昌疏言蕪湖闗缺少錢糧因江西¶
　　　湖廣糧船二千餘隻毎年過闗旗丁任意將貨物¶
　　　滿載船尾拴扎木筏不令查騐請令兩省糧道於¶
　　　本處糧船載米起運後親身先行到闗查騐放行¶
　　　如有裝載貨物木筏盡行入官庶於糧船無悞而¶
<pb:KR2m0015_WYG_026-25b>¶
　　　闗課亦不致多闕應如所請令總漕於湖廣江西¶
　　　二省漕船載米起運後令各該道至上流漢口呉¶
　　城馬頭親身稽察仍嚴飭押運官弁毎船照定例¶
　　除土宜六十石外如有違例多載及拴扎木筏過¶
　　闗者將貨物入官該管道及押運官弁一併題叅¶
　　治罪從之¶
　　六十年議准停征淮安鳳陽等闗米船課税一年¶
　　又議准淮安闗税交江蘇巡撫管理户部議覆署¶
<pb:KR2m0015_WYG_026-26a>¶
　　　理河道總督事陳鵬年疏言淮安闗税經河臣趙¶
　　　世顯於康熈五十八年題請歸併總河衙門令裏¶
　　　外河同知一員管理臣思河員職守𦂳要不可暫¶
　　　離勢難兼管𣙜務請别差部員或歸併附近衙門¶
　　　帶管應如所請將淮安闗税交與江蘇巡撫管理¶
　　　從之¶
　　　六十一年免暹羅國運米收税奉¶
諭㫖暹羅國人言其地米甚饒裕價值二三錢即可買稻¶
<pb:KR2m0015_WYG_026-26b>¶
　米一石朕諭以爾等米既甚多可分運米三十萬石至¶
　福建廣東寜波等處販賣此米係官運不必收税(互見/市糴)¶
　　　(考/)¶
　　　又¶
敕各省税務悉交地方官監收總理事務王大臣奉¶
諭㫖往年税差官員公帑無虧而羡餘又足養贍家口兼¶
　及親族近日則不然率多虧帑獲罪公私均屬無益¶
皇考洞鑒其故毎將税務交與地方官管理各省已居其¶
<pb:KR2m0015_WYG_026-27a>¶
　半嗣後税務悉交地方官監收嵗額之外所有羡餘該¶
　撫奏聞起解應賞給者再行賞給至雍正元年正月户¶
　　　部等衙門議定滸墅揚州龍江蕪湖湖口贛闗太¶
　　　平橋粤海閩海等九闗税務應照淮安天津等闗¶
　　　例交與各該撫令地方兼管從之¶
　　　雍正元年以額外御史慶元管理淮闗税務時兼¶
　　　管税務趙世顯征收錢糧多侵蝕隠瞞之項¶
上以淮安闗課𦂳要著慶元查明即授慶元額外御史管¶
<pb:KR2m0015_WYG_026-27b>¶
　　　理税務三年¶
　　　又嚴飭各闗差及崇文門税務毋許任信胥役分¶
　　　外苛求奉¶
諭㫖朕撫御寰區加惠黎庶惟恐民隠不能上達近聞𣙜¶
　闗者往往寄耳目於胥役不實騐客貨之多寡而只憑¶
　胥役之報單胥役於中未免髙下其手任意勒索飽其¶
　欲者雖貨多税重而朦蔽不報者有之或重從輕報者¶
　亦有之不遂其欲雖貨少税輕而停滯闗口至數日不¶
<pb:KR2m0015_WYG_026-28a>¶
　過是國家之額税聴猾吏之侵漁以小民之膏脂飽奸¶
　胥之谿壑司其事者竟若㒺聞知乎又聞放闗或有一¶
　日止一次者江濤險急河路窄隘停舟候闗於商亦甚¶
　不便嗣後司闗𣙜者務須秉公實心查騐過闗船隻隨¶
　到隨查應報税者納税即放不得任胥役作弊勒索阻¶
　滯以副朕通商便民之意至於崇文門收税及分派各¶
　處查税之人亦有多方勒索分外苛求之弊京師為四¶
　方輻輳之地行李絡繹豈宜苛刻滋擾尤當不時稽察¶
<pb:KR2m0015_WYG_026-28b>¶
　杜絶弊端¶
　　　二年以兼理闗𣙜¶
諭各省督撫實心辦理奉¶
諭㫖從來闗𣙜之設或用欽差専轄或令督撫兼理無非¶
　因地制宜利商便民之至意也大抵闗差之弊皆惟知¶
　目前小利恣意侵漁聴信家丁縱容胥吏開闗分别遲¶
　早肆無厭之誅求報單任意輕重為納課之多寡飽谿¶
　壑者則任其漏税代為朦朧不遂欲者則倒箧傾箱不¶
<pb:KR2m0015_WYG_026-29a>¶
　遺纎細致商賈畏懼褁足不前行旅徬徨越闗迂道則¶
　困商實所以自困也故闗差惟在嚴禁苛求使舟車絡¶
　繹貨物流通則税自足額至於督撫皆封彊大吏當仰¶
　體朝廷歸併之心不得視為帶理漫不經心誤任屬員¶
　聴其剥削况欽差猶毎年更換而督撫兼理則無限期¶
　若不實心奉法遴委得人責有攸歸其恪遵朕㫖¶
　　　(臣/)等謹按此與元年所奉¶
諭㫖並為各闗奉差者以報滿有期視為傳舍歸併督撫¶
<pb:KR2m0015_WYG_026-29b>¶
　　　兼管望其實力奉行雖封疆繁重而遴委得人則¶
　　　弊端自絶嗣後或因時因地轉移委畀各從其宜¶
　　　仰見我¶
世宗憲皇帝加惠商民周知疾苦臚列諸弊端如在指掌¶
　　　損上益下之盛意為萬世準則云¶
　　　又准移江西湖口𣙜闗於九江分設口岸於大姑¶
　　　塘從江西巡撫裴&KR0973;度請也以湖口闗税盈餘¶
諭江西巡撫嚴飭胥吏毋致加税累民江西巡撫裴&KR0973;度¶
<pb:KR2m0015_WYG_026-30a>¶
　　　摺奏湖口闗税盈餘應悉解部奉¶
諭㫖今嵗盈餘是爾等清釐所致但數覺過多倘額外剥¶
　削商民則㫁然不可闗税多少係於年嵗之豐歉難可¶
　預定或遇不及之年不可勉强必求足數不然是又增¶
　加税額矣當嚴飭胥吏毋致苦累商民¶
　　　又免暹羅國運米壓船貨税暹羅國王入貢稻種¶
　　　果樹等物并運米來廣貨賣廣東巡撫年希堯以¶
聞¶
<pb:KR2m0015_WYG_026-30b>¶
上嘉其國王不憚險逺進獻稻種果樹等物最為恭順運¶
　　　來米石令地方照粤省時價速行發賣其壓船隨¶
　　　帶貨物概免征税(互見市/糴考)¶
　　　又以各直省税務申¶
諭巡撫并刋刷税務詳單徧示商旅奉¶
㫖朕念商賈貿易之人徃來闗津宜加恩恤故將闗差歸¶
　并巡撫兼管以巡撫為封疆大吏必能仰承徳意加恵¶
　商旅也但各闗俱有逺處口岸所委看管之家人賢愚¶
<pb:KR2m0015_WYG_026-31a>¶
　不一難免額外苛求及勒取飯錢之弊稍不如意則執¶
　送有司有司礙巡撫之靣狥情枉法則商民無所控訢¶
　矣嗣後將上税課之貨物遵照則例逐項開明刋刷詳單¶
　分發各貨店徧行曉示使衆皆知悉其闗前所有刋刻¶
　則例之木榜務令竪立街市人人共見不得藏匿屋内¶
　或用油紙掩盖以便髙下其手任意苛索立法如此自¶
　能剔除弊端但爾等受朕委任之重尤當仰體朕心遴¶
　選誠實可信之人以任稽查之責必期商民有益方為¶
<pb:KR2m0015_WYG_026-31b>¶
　稱職¶
　　　三年禁邉闗城門索取䝉古進貢車輛茶馬税銀¶
　　　其借名䝉古匿税者罪之理藩院奉¶
諭㫖邉闗城門祇令來往商人納税其請安進貢之蒙古¶
　等並無收税之例今聞將伊等餘帶馬匹及口糧車輛¶
　與買用之茶俱勒令停止私行收税并索取零星物件又¶
　有奸商希圖匿税専雇蒙古車輛偷載商貨著行文該¶
　管官員嚴行禁止¶
<pb:KR2m0015_WYG_026-32a>¶
　　　又更定委員管理宿遷闗及由閘税務例工部議¶
　　　准河道總督齊蘇勒奏言淮徐道一官有經管徐¶
　　　邳宿遷一帶黄運兩河之責地方遼濶工程浩繁¶
　　　且駐劄清江與宿遷闗相距二百餘里不惟難以¶
　　　稽察而遇河工𦂳急之時更不能分身兼顧恐於¶
　　　公事有悮請將宿遷闗收税事宜¶
敕令督撫擇就近賢員以司其事再揚州江防同知既管¶
　　　𤓰州一帶江工又收由閘税課亦難兼顧應請一¶
<pb:KR2m0015_WYG_026-32b>¶
　　　例飭委别員俾同知得専力修防應如所請得¶
㫖宿遷闗著交與年希堯兼管由閘税課著該撫遴選就¶
　近地方賢員管理¶
　　　又定川省船料報税飭禁沿途地方官借端需索¶
　　　川陜總督岳鍾琪疏言川省運販米船向無船料¶
　　　客商或夾帶私鹽違禁之物無可稽查而沿途地¶
　　　方往往借端需索請照淮闗船料尺寸則例抽報¶
　　　料税所輸無幾稽查甚便至米船出川地方官如¶
<pb:KR2m0015_WYG_026-33a>¶
　　　有勒索稽留者該督撫指名題㕘從之¶
　　　六年免暹羅國運米内地税銀禮部議覆福建巡¶
　　　撫常賚疏言暹羅國王誠心向化遣該國夷商運¶
　　　載米石貨物直達厦門請聴其在厦發賣照例征¶
　　　税委員監督嗣後暹羅運米商船來至福建廣東¶
　　　浙江者請照此一體遵行得¶
㫖依議米榖不必上税著為例(互見市/糴考)¶
　　　又¶
<pb:KR2m0015_WYG_026-33b>¶
敕定各闗征税則例户部議浙江布政使髙斌奏滸墅闗¶
　　　現行征收則例與部頒數目不符請¶
敕部議定刋刻木榜令衆商共曉遵依應如所請並令直¶
　　　省各闗將各處現行徵收則例徹底清查據實奏¶
　　　聞刋刻木榜曉示奉¶
㫖著各省兼理税務之督撫並各闗監督實力奉行毋得¶
　陽奉隂違虛應故事倘經接理之員查出定行交部從¶
　重議處¶
<pb:KR2m0015_WYG_026-34a>¶
　　　又定䕫州府收税派差監督一員户部議覆四川¶
　　　巡撫憲徳疏言䕫州闗税向委䕫州府知府監收¶
　　　請於己酉年為始照滸墅淮闗例派差監督一員¶
　　　征課按年遴員更換應如所請從之¶
諭崇文門查税官員毋得稽留㑹試舉子借端苛索内務¶
　　　府總管常明奏報蘆溝橋遵¶
㫖盖造官房安歇㑹試舉子工程告竣得¶
㫖此朕體䘏應試舉子之意俾其有旅次居宿之安而無¶
<pb:KR2m0015_WYG_026-34b>¶
　盤查行李之擾並令崇文門毎年查税官員實心奉行¶
　嚴飭巡察人役等毋得借端稽留額外苛索¶
　　　七年令各闗據實填寫部頒號簿奉¶
諭㫖各闗開放船隻之處向例部頒號簿以便稽查兹聞¶
　各闗另設私簿征收惟於報部之時始將號簿挨日填¶
　造其意以水路船隻往來多寡不齊若據實填簿則不¶
　能逐日有征收之數目恐干駁查是以設法勻派填造¶
　如此則簿内全非實在數目與商船過税串票毫不相¶
<pb:KR2m0015_WYG_026-35a>¶
　符殊非政體凡事據實則可以無弊作偽則弊竇叢生¶
　今既係任意勻派填造則號簿亦為虛設矣嗣後各闗¶
　於部頒號簿據實填寫如無船隻過税之日亦即註明¶
　不得仍蹈前轍致滋弊端¶
　　　又移湖北荆州徐闗於田家洲更名田闗從湖北¶
　　　巡撫馬㑹伯請也¶
　　　又免暹羅載米失風船隻貨税禮部議覆廣東總¶
　　　督孔毓珣疏言暹羅載米船隻因風飄泊廣東已¶
<pb:KR2m0015_WYG_026-35b>¶
　　　飭各屬加意撫恤其撈回壓艙貨物仍請准其輸¶
　　　税發賣得¶
㫖免其輸税¶
　　　又以核實落地税銀申飭各省大小臣工奉¶
諭㫖朕即位以來屢有臣工條奏各處地方官征收落地¶
　税銀交公者甚少所有盈餘皆入私槖雍正三年又有¶
　人條奏廣西梧州一年收税銀四五萬兩不等止解正¶
　項銀一萬一千八百兩潯州一年收税銀二萬兩止解¶
<pb:KR2m0015_WYG_026-36a>¶
正項銀二千六百兩應令該撫查核據實奏聞並令各¶
省抽收税銀之處俱據實奏報等語隨經九卿議令各¶
省督撫遴委幹員監收一年之後視其盈餘若干奏聞¶
候㫖朕思孟子言治國之道首稱取於民有制所謂有¶
制者即一定額征之數也若課税之屬無顯然額征之¶
數則官吏得以髙下其手而閭閻無所遵循即如從前¶
各處税課經地方官征收有於解額之外多數倍者且¶
多至數十倍者既無一定之章程則多寡可以任意其¶
<pb:KR2m0015_WYG_026-36b>¶
弊不可勝言屬員既已貪取上司必至苛求官員既已¶
營私胥吏必至横索日積月累漸有增加之勢豈非生¶
民之隠患乎朕是以允從條奏所請及九卿所議令各¶
省督撫委員監收以定科則其征收不及舊額者亦令¶
奏聞降㫖裁減年來報出盈餘之處朕皆令留於本地¶
或作各官養㢘之需或為百姓公事之用使官員用度¶
有賴自不妄取民財使地方公用有資即可寛恤民力¶
無非以小民財物仍用之於民間不令飽貪官汙吏之¶
<pb:KR2m0015_WYG_026-37a>¶
　欲壑而已乃聞外省中多有奉行不善者以朕愛民除¶
　弊之善政而庸劣有司借歸公之名或肥身養家或争¶
　多鬬勝以致肩挑背負之㣲物皆征收税課而該督撫¶
　等又不悉心稽查民間苦於擾累自諭到通行之後倘¶
　仍有如此者必從重治罪决不寛貸¶
　　　八年定征收落地税銀搜求溢額議處之例户部¶
　　　奉¶
諭㫖向來各處落地税銀大半為地方官吏侵漁入已是¶
<pb:KR2m0015_WYG_026-37b>¶
　以定例報出税銀四百兩者准其加一級後因查報漸¶
　多吏部定議報出税銀八百兩者准其加一級多者以¶
　此計算年來地方官員皆知守法奉公凡有税課隨收¶
　隨報不敢侵隠其報出之數毎倍於舊額祇恐將來不¶
　無冀倖功名之人希圖優叙以致恣意苛索擾累小民¶
　且落地税銀非正項錢糧有一定之數者可比侵蝕隠¶
　匿者固當加以處分而争多鬬勝者不但不當議叙亦¶
　當與以處分其如何定議並如何議叙加級處分之處¶
<pb:KR2m0015_WYG_026-38a>¶
　著吏部户部悉心妥議具奏尋議嗣後各省落地税及¶
　　　税契銀兩如搜求需索以致盈餘之數倍於正額¶
　　　或將數十年以前置買産業苛索擾累者令該督¶
　　　撫題㕘革職上司失察狥庇查出照例議處其於¶
　　　正額外實在盈餘者以八百兩為率准加一級多¶
　　　者不得過三級永著為例從之¶
　　　十二年令直省督撫稽察各闗𣙜務奉¶
諭㫖直省闗税監督於地方官原不相統轄一切呼應不¶
<pb:KR2m0015_WYG_026-38b>¶
　靈而大小口岸甚多監督一人勢難分身兼顧雖選委¶
　書役公同親信家人稽查收放而地方文武各員以為¶
　無與己事並不協力或轉挾私意則姦商之隠漏地棍¶
　之把持督撫或不闗心監督動則掣肘不獨於税務無¶
　補即於地方亦難免擾累嗣後凡有監督各闗著該督¶
　撫兼管所屬口岸飭令該地方文武各官不時巡查如¶
　有縱容滋擾情弊聴該督撫㕘處至監督徵收税課及¶
　一切應行事宜仍照舊例遵行不必聴督撫節制如此¶
<pb:KR2m0015_WYG_026-39a>¶
　庶既有専司仍無岐視於税課商民似均有禆益嗣據¶
　　　監督毛克明奏稱粤東海闗地面遼濶事務繁多¶
　　　洋商胥吏以及地方勢豪引誘串通弊端百出監¶
　　　督一官難於稽查防範不若就近歸於督撫兼管¶
　　　則通省文武軍民均受統屬節制不敢欺公玩法¶
　　　再令京員掌管監督印信監收錢糧則税務肅清¶
　　　而弊端可杜䟽上照所請行¶
　　　又以貴州永寜縣改隸四川裁除永寜縣税四川¶
<pb:KR2m0015_WYG_026-39b>¶
　　　叙永㕔與永寜縣同處一城從前㕔隸四川縣隸¶
　　　貴州各設税口征收鹽雜等課嗣經兩省㑹勘將¶
　　　永寜縣改隸蜀省所有田地丁糧已俱改照川省¶
　　　條例征收惟税課一項仍係㕔縣兼收¶
敕諭將縣税裁除止留叙永㕔税一切俱照川省之例行¶
　　　十三年議定張家口居庸闗已經收税之貨無得¶
　　　於宣府重徵設居庸闗税課大使一員户部議准¶
　　　兵科給事中尚徳疏奏闗税事宜一宣化府為南¶
<pb:KR2m0015_WYG_026-40a>¶
　　北通衢凡有貨物已經張家口居庸闗上税過府¶
　　之時張家口監督復委家人書吏照數重收以致¶
　　小民肩挑背負無不邀攔收税民情甚為不便且¶
　　家人書吏征多報少究非實裕國課嗣後南北商¶
　　貨若已在張家口居庸闗上税者請勅部定例宣¶
　　府不許重征刋刻木榜竪立各門如有違禁横征¶
　　者嚴加㕘處一居庸闗收税之所離張家口三百¶
　　餘里監督勢難躬親毎差親信家人協同書役攜帶¶
<pb:KR2m0015_WYG_026-40b>¶
　　印單收税而家人識見卑鄙輙為闗役利誘私用¶
　　小票隠漏偷肥嗣後請委附近州縣不時查考但¶
　　昌平延慶二州離闗稍逺請設立税課大使一員¶
　　給以鈐記令收商税銀兩按月轉解監督仍令霸¶
　　昌道就近稽查照宣府之例民間零星日用之物¶
　　免其抽税如有掯勒商民侵漁滋事者亦嚴加㕘¶
　　處均應如所請從之¶
　　是年¶
<pb:KR2m0015_WYG_026-41a>¶
皇上即位之初奉¶
㫖朕聞各省地方於闗税雜税外更有落地税之名凡¶
　耰鋤箕帚薪炭魚蝦蔬菜之屬其值無幾必查明上¶
　税方許交易且販於東市既已納課貨於西市又復¶
　重征至於鄉村僻逺之地有司耳目所不及或差胥¶
　役征收或令牙行總繳其交官者甚㣲不過飽姦胥¶
　猾吏之私槖而細民已重受其擾矣著通行内外各¶
　省凡市集落地税其在府州縣城内人烟凑集貿易¶
<pb:KR2m0015_WYG_026-41b>¶
　衆多且官員易於稽查者照舊征收不許額外苛¶
　索亦不許重複征收若在鄉鎮村落則全行禁革不¶
　許貪官汙吏假借名色巧取一文著該督撫將如何¶
　裁革禁約之處詳造細冊報部查核倘奉㫖之後仍¶
　有不實心奉行暗藏弊竇者朕必將有司從重治罪¶
　該督撫並加嚴譴此㫖可令各省刋刻頒布務令逺¶
　鄉僻壤之民共知之嗣以淮闗監督年希堯於徐州¶
　　所屬四縣之落地税例應地方官征收者改為闗¶
<pb:KR2m0015_WYG_026-42a>¶
　　額征收私添税口并市集買賣㣲物亦勒令上税¶
　　得¶
㫖交該督撫嚴查究審并飭行查明該縣落地税之應¶
　　征者歸地方官征收應革除者仍即遵¶
㫖革除¶
　¶
　¶
　¶
<pb:KR2m0015_WYG_026-42b>¶
　¶
　¶
　¶
　¶
　¶
　¶
　¶
皇朝文獻通考卷二十六¶
