# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:32.950084
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷三十八
<pb:KR2m0015_WYG_038-1a>¶
　欽定四庫全書¶
　皇朝文獻通考卷三十八¶
　　土貢考¶
　　　(臣/)等謹案馬端臨通考有田賦考復有土貢考一¶
　　　卷第其所載惟禹貢八州及唐一代州郡所貢文¶
　　　為詳備其他累朝之事無可深考則其辭畧焉然¶
　　　亦足見古任土作貢之大概矣我¶
　　朝¶
<pb:KR2m0015_WYG_038-1b>¶
列聖相承深仁厚澤淪浹肌髓率土之内靡不願殫其葵¶
　　　向之忱以自効於¶
　　盛世顧(臣/)伏考今制¶
　宫庭服御所必需率令有司以經費購辦未嘗責貢民¶
　　　間其他¶
　軫念人勞罷免貢獻者為類尤廣是以今之土貢逺較¶
　　　唐制不過十存一二而已至於外夷職貢馬考雖¶
　　　未之及然肅慎貢矢西旅貢獒備載徃牒以昭哲¶
<pb:KR2m0015_WYG_038-2a>¶
　　　王慎徳四夷咸賔之美我¶
　　朝肇基東土徳威逺播漠南䝉古諸部歸附最先嗣¶
　　　是東至朝鮮西至番藏朔南遐暨奔走偕來若夫¶
　　　幽深荒逺地阻重譯稽之前史職貢罕通亦莫不¶
　　　測海占風享王畢至我¶
　皇上布昭聖武用迪¶
前光平定準回兩部拓地二萬餘里並入版圖嵗輸貢賦¶
　　　他若左右哈薩克東西布嚕特諸藩俱稽顙來朝¶
<pb:KR2m0015_WYG_038-2b>¶
　　　奉表入貢猗歟盛哉誠亘古所未有也竊嘗論之¶
　　　前代之君其於外裔羈縻勿絶而已即使政令内¶
　　　修兵威逺揚猶且叛服靡常聲教莫訖¶
　聖朝撫有中外徳洋恩普共球所集覆載同歸而且貢¶
　　　物則不拘往制准免則屢沛¶
　特恩¶
　錫予便蕃矜嘉備至非所謂不寶逺物則逺人格者歟¶
　　　(臣/)竊以中土所産久罷上供惟户工兩部則例内¶
<pb:KR2m0015_WYG_038-3a>¶
　　　凡¶
　宫府内外需用物料於各直省原産處所令有司支款¶
　　　置辦造册報銷者謹著於篇視馬氏所稱土貢名¶
　　　目不殊義例自别至外藩諸貢梯山航海不可殫¶
　　　記在¶
　　國家恒恤其力在藩國争効其誠因敬稽成例所著¶
　　　者用昭¶
　聖朝綏來懐逺之宏畧焉¶
<pb:KR2m0015_WYG_038-3b>¶
　　盛京額辦物産¶
　　　(臣/)等謹按¶
　　盛京為¶
　　本朝王業所基長白鍾靈東溟毓秀其包孕亭育發¶
　　　為物産者庶類繁昌洵嘉祥之薈蔚至於¶
列聖建國以來經營相度綜理益周俾山虞水衡分司厥¶
　　　職嵗時採取上供¶
　天府其碩大充盈極古來所稱隩區神皋陸海之富有¶
<pb:KR2m0015_WYG_038-4a>¶
　　曽不足以嫓其萬一而且取之有經用之有節¶
　内府掌其名數冬官詳其考成累牘連篇不能悉載¶
　　惟東珠為川瀆之精英人葠為叢林之靈卉豐貂¶
　　温勁備美冠裳謹述其物産之尤者冠於土貢之¶
　　首焉¶
　　東珠設珠軒置長上三旗珠軒五十有四下五旗¶
　　珠軒三十有四每珠軒以得東珠十有六顆為率¶
　　重自一分至十分為度每嵗合計所入之數佳者¶
<pb:KR2m0015_WYG_038-4b>¶
　　或以一當五或以一當四當三當二尋常者仍以¶
　　一當一分為五等不及等者不入正數内如於額¶
　　外多得總管以下等人按數給賞其東珠由黑龍¶
　　江將軍捕牲總管選取輸納　貂皮索倫壯丁每¶
　　名嵗納一貂分三等頭等貂皮五百張二等貂皮¶
　　一千張餘俱作三等收納如足數及等賞給總管¶
　　以下等人緞疋青布有差若數目不足交與理藩¶
　　院議處其足數不及等者免其處分由黑龍江將¶
<pb:KR2m0015_WYG_038-5a>¶
　　軍捕牲總管按數選取輸納　人葠户部委員攜¶
　　信票出口招商給票入山開採每票以納人葠十¶
　　有二兩為則每嵗所採以給票之多寡為盈縮採¶
　　二年三年間停一年由吉林將軍寧古塔副都統¶
　　随時酌奏¶
　　直省額辦户部物産　直隸省額解榛栗二十八¶
　　石黄櫨木二千四百二十斤(現在/停解)芝蔴一百石長¶
　　蘆每年額辦内務府白鹽二十萬斤(按年聴内/務府咨取)光¶
<pb:KR2m0015_WYG_038-5b>¶
　　禄寺白鹽三萬斤磚鹽二千斤(並非按年取用遇/取用之年白鹽給)¶
　　(工價銀三百兩磚鹽給工價銀三十/七兩三錢五分零備辦造入報銷)　江蘇省額¶
　　解銀硃三千九十四斤四兩三錢五分一毫零桐¶
　　油七千九百七十一斤一兩七錢二分九釐九毫¶
　　零紅銅六千三百一十斤十三兩一錢五分四釐¶
　　四毫零明礬三千斤黄熟銅二千九百九十三斤¶
　　九兩八錢八分四釐二毫零棉布二萬七千三百¶
　　六十七疋烏梅五百斤燈草六百斤白蠟六千二¶
<pb:KR2m0015_WYG_038-6a>¶
　　百五十斤髙錫一萬六千二百三十八斤一十一¶
　　兩零又辦銀硃三千斤紅銅七千斤黄蠟三千斤¶
　　織造紗緞綢綾等物随時酌辦嵗無定額　安徽¶
　　省額解銀硃二千七百四十斤七兩四錢七分三¶
　　釐三毫零桐油六千一百一十七斤一兩四錢一¶
　　分九釐四毫零紅熟銅三千三百三十六斤五兩¶
　　四錢九分七釐零黄熟銅二千一百七十三斤九¶
　　兩四錢一分一釐五毫零明礬三千斤烏梅五百¶
<pb:KR2m0015_WYG_038-6b>¶
　　斤白蔴三萬四千一百五十八斤又辦白蠟六千¶
　　二百五十斤髙錫一萬六千六百五十四斤黄蠟¶
　　三千斤銀硃三千斤紅銅七千斤織造紗緞綾綢¶
　　等物随時酌辦嵗無定額　浙江省額解¶
上用黄茶二十八簍内用黄茶九十二簍芽茶二千斤¶
　　黄蠟三千斤黄熟銅一千六十五斤零桐油八千¶
　　三百三十二斤零白綿二百斤白絲八千五百斤¶
　　織造紗緞綢綾等物随時酌辦嵗無定額　江西¶
<pb:KR2m0015_WYG_038-7a>¶
　　省額解銀硃二千五百八十九斤四兩九錢三分¶
　　零桐油二千五百一十一斤十二兩零五棓子二¶
　　百九十七斤三兩三錢五分零紫草一百六十二¶
　　斤七兩六錢又解銀硃二千斤擡連紙一百萬張¶
　　苧布五千四百九十六疋二丈(現在/停辦)　福建省額¶
　　解紅銅四千六百二十二斤黒鉛一十萬五千一¶
　　百五十七斤四兩黄熟銅三千一百二十七斤一¶
　　兩七錢五分扛連紙一百萬張又解錫二萬二千¶
<pb:KR2m0015_WYG_038-7b>¶
　　二十八斤四兩其臺灣所屬合番社生番嵗納鹿¶
　　皮獐皮各一張山猪毛加走山猫仔木鹿巴老逺¶
　　等社每社嵗納鹿皮二張屋鏊末毒獅子等社生¶
　　番每社嵗納鹿皮四張　湖北省額解黄蠟三千¶
　　八百三十七斤半(現解二千五/百斤餘停解)白蠟六千三百斤¶
　　黑鉛一萬七千六百六十九斤(現在/停解)　湖南省額¶
　　解黄蠟三千八百三十七斤半(現解二千五/百斤餘停觧)白蠟¶
　　六千三百斤黒鉛一萬七千六百六十九斤(現在/停觧)¶
<pb:KR2m0015_WYG_038-8a>¶
　　　山東省額解闊白棉布二千三百疋牛筋六百¶
　　斤黄蠟三千斤黄丹五千斤　山西省額解毛頭¶
　　紙五十萬張(添解五/十萬張)髙錫一萬一千八百斤生素¶
　　絹一千二百疋(遇閏加添/四十四疋)農桑絹三百疋呈文紙¶
　　一萬張　河南省額解本色棉布三千九百六十¶
　　八疋牛筋二百四十六斤零黄蠟三千斤　四川¶
　　省額解本色米一千八百二十二石九斗五升零¶
　　本色馬十三匹三年一次貢本色馬五十三匹¶
<pb:KR2m0015_WYG_038-8b>¶
　　(臣/)等謹按兩金川搆釁¶
天兵迅埽閲五載全境蕩平設鎮安營皆成内地土司¶
　　等以獲享太平分班入¶
覲踰僰道赴筰闗各¶
貢土宜中其愛戴自乾隆四十一年至四十六年嵗嵗¶
　　無間我¶
皇上至仁普覆念其道里逺涉限以三年迨乾隆四十¶
　　九年來京已七次矣所¶
<pb:KR2m0015_WYG_038-9a>¶
進物件無過藏香芸香黎椒菖蒲茯苓等人無定員物¶
　　無定額而猶嘉其誠悃¶
賜綵幣以厚賚之真所謂不寶異物綏柔逺人者歟今¶
　　恭紀其畧附於川省之後¶
　　甘肅省凡内附番民嵗納馬匹如因墾地成熟情¶
　　願納糧者准其停馬納糧　廣東省額解降香九¶
　　百斤紫榆木十四段每段二百斤花梨木十四段¶
　　每段一百五十斤髙錫三萬五千六百六十四斤¶
<pb:KR2m0015_WYG_038-9b>¶
　　八兩靛花二千三百斤白蠟一萬二千六百斤廣¶
　　膠一千斤螣黄二十五斤沈速香三百斤㸃錫二¶
　　十一萬一千七百一十三斤　廣西省南寧慶逺¶
　　思恩鎮安五府屬土州縣峝寨每三年一次納馬¶
　　六十一匹　雲南省額解天大青二百三十斤五¶
　　兩八錢天二青六十六斤九兩石磺二十二斤十¶
　　兩五錢又辦天大青一萬七千二百二十斤天二¶
　　青一千三百斤石磺一百斤松花石碌一千斤¶
<pb:KR2m0015_WYG_038-10a>¶
　　貴州省額解黄蠟四百七十四斤¶
　　直省額辦工部物産　直𨽻省額解五色土寳砂¶
　　随時酌辦嵗無定額　江蘇省每年額解桅木二¶
　　十根杉木三百八十根架木一千四百根又二千¶
　　根桐皮槁二百根又正金磚副金磚魁藤棕絲織¶
　　造誥勅制帛綵綢紅綢駕衣片庫存不敷随呈明¶
　　派解　浙江省每年額解架木一千四百根桐皮¶
　　槁二百根又黄花竹隨時酌辦嵗無定額　江西¶
<pb:KR2m0015_WYG_038-10b>¶
　　省每年額解桅木二十根杉木三百八十根架木¶
　　一千四百根桐皮槁二百根　湖南省每年額解¶
　　桅木二十根杉木三百八十根架木一千四百根¶
　　桐皮槁二百根　山西省每年額解大潞綢一百¶
　　疋小潞綢三百疋¶
　　(臣/)等謹按¶
　本朝撫有區夏物産豐盈號稱極盛然而取民之制¶
　　自田賦征𣙜而外概無聞焉¶
<pb:KR2m0015_WYG_038-11a>¶
世祖章皇帝定鼎之始¶
特降諭㫖於故明各道額解内部物産分别蠲除嗣是嵗¶
　　　需上供悉歸經費採辦兹據㑹典所載各直省支¶
　　　款辦解户工兩部者條列如右大扺減之又減即¶
　　　什一僅存之數而又或解或停就地轉移随時酌¶
　　　辦葢自古任土之常至我¶
　　朝而改為官辦曠蕩之¶
　恩洵千古所未有也已¶
<pb:KR2m0015_WYG_038-11b>¶
　　　外藩西北各部落額貢物産¶
　　　(臣/)等謹按内扎薩克各部落及喀爾喀四部青海¶
　　　土爾扈特阿拉善厄魯特西藏各寺廟喇嘛星羅¶
　　　碁布附近邊陲其所産若牛羊駞馬與夫毯罽藏¶
　　　香之屬無難得之貨我¶
　　朝中外一統聲靈逺訖諸藩部長靡不効力輸誠世¶
　　　為臣僕其取道不紆其備物至䖍其奉職至誠且¶
　　　慤¶
<pb:KR2m0015_WYG_038-12a>¶
　國家柔恤逺人或酌以成期或寛其定數至力不能¶
　　來者得交所在有司轉進撫䘏矜慈每加¶
厚賞以視貢賮獻雉之朝其規模大小豈可同日而語¶
　　也哉¶
　　科爾沁扎賚特杜爾伯特郭爾羅斯土黙特喀喇¶
　　沁敖漢奈曼扎嚕特阿嚕科爾沁翁牛特喀爾喀¶
　　左翼烏珠穆沁巴林阿巴噶浩齊特阿巴哈納爾¶
　　克什克騰四子部落蘇尼特茂明安喀爾喀右翼¶
<pb:KR2m0015_WYG_038-12b>¶
　　烏喇特歸化城土黙特鄂爾多斯各旗扎薩克每¶
　　年十二月各貢羊一隻乳酒一瓶又歸化城土黙¶
　　特二旗四季貢馬一百六十三匹(舊貢有緞百疋/石青二千斤後)¶
　　(俱免/貢)貢道科爾沁扎賚特杜爾伯特郭爾羅斯均¶
　　由山海闗土黙特喀喇沁敖漢奈曼扎嚕特阿嚕¶
　　科爾沁翁牛特喀爾喀左翼均由喜峯口烏珠穆¶
　　沁巴林阿巴噶浩齊特阿巴哈納爾克什克騰均¶
　　由獨石口四子部落蘇尼特茂明安喀爾喀右翼¶
<pb:KR2m0015_WYG_038-13a>¶
　　均由張家口烏喇特歸化城土黙特鄂爾多斯均¶
　　由殺虎口　喀爾喀四部落王公扎薩克台吉等¶
　　各貢駞馬羊隻無定數随其朝覲之班来貢其車¶
　　臣汗土謝圖汗及喇嘛哲卜尊丹巴胡土克圖每¶
　　年俱貢白馬八匹白駱駝一隻謂之九白又定邊¶
　　左副將軍喀爾喀親王每年八月内¶
　木蘭圍上貢羊三十隻十月内遣使來京貢湯羊十¶
　　隻貢道由張家口　青海貢藏香氆氌馬匹無定¶
<pb:KR2m0015_WYG_038-13b>¶
　　數各随其朝覲之班来貢貢道由西寧　土爾扈¶
　　特貢藏香氆氌馬匹無定數各隨其朝覲之班来¶
　　貢貢道由張家口　阿拉善厄魯特貢駞馬羊隻無¶
　　定數各随其朝覲之班來貢貢道由張家口　西¶
　　藏前藏達賴喇嘛後藏班禪額爾徳尼分為兩班¶
　　隔年輪流遣使進貢每年於十一月到京所貢哈¶
　　達藏佛經卷藏香珊瑚琥珀數珠氆氌等物無定¶
　　數進貢之年於次年正月初十日以内慶賀進丹¶
<pb:KR2m0015_WYG_038-14a>¶
　　舒克所貢銅藏佛佛象經卷銀滿達銀輪銀塔銀¶
　　瓶銀七珍八寳八吉祥銀杵珊瑚琥珀數珠藏香¶
　　紅花氆氌藏杏藏棗等物亦無定數所有辦理藏¶
　　務之胡土克圖公扎薩克台吉等所進各貢附於¶
　　達賴喇嘛班内貢物俱與達賴喇嘛同貢道由四¶
　　川之打箭爐其畨僧入貢者紅山報恩寺五年一¶
　　貢貢道由莊浪衛圓覺等二十六寺分四班三年¶
　　一貢貢道由岷州衛貢物各以馬匹及延夀果青¶
<pb:KR2m0015_WYG_038-14b>¶
　　木香之屬西寧瞿曇等九寺西納演教寺河州𢎞¶
　　化寺均貢無常物亦無定期或力不能來即交所¶
　　在有司轉進　哈宻闢展吐魯畨嵗貢葡萄二百¶
　　斤乾𤓰二筐布疋手巾佩刀諸物其附近闢展之¶
　　羅布綽爾居住回民嵗貢玉石翎毛水獺皮諸物¶
　　貢道由嘉峪闗　喀什噶爾嵗貢黄金十兩綠葡¶
　　萄千斤温都斯坦金絲緞二毛毯四其所屬伯得¶
　　爾格嵗貢金絲緞二烏什嵗交硝一千八百斤貢¶
<pb:KR2m0015_WYG_038-15a>¶
　　道由嘉峪闗　葉爾羌嵗貢黄金四十兩葡萄千¶
　　斤其所屬之沙爾虎爾回民二百戸每户嵗貢黄金¶
　　一錢共金二十兩貢道由嘉峪闗　和闐嵗貢黄¶
　　金六十兩其所屬之玉隴哈什哈喇哈什兩河産¶
　　玉嵗令回人採取量其所得進貢無定額貢道由¶
　　嘉峪闗　哈薩克左右部布嚕特東西部安集延¶
　　瑪爾噶朗霍罕納木干四城塔什干拔達克山博¶
　　羅爾愛烏罕竒齊玉斯諤爾根齊諸部落貢罽刀¶
<pb:KR2m0015_WYG_038-15b>¶
　　馬匹或三年或間年貢無定期貢道由嘉峪闗¶
　　(臣/)等謹按¶
　國家奄有區宇䝉古諸部落絡繹踵至嗣是青海西¶
　　套畨藏各部引領向風傾誠翊戴我¶
皇上徳威逺播奠定伊犁凡天山以南諸回部素為凖¶
　　夷所苦者一時如解倒懸歸仁恐後厥後大小和¶
　　卓木負¶
恩搆釁致干¶
<pb:KR2m0015_WYG_038-16a>¶
天討黄鉞所麾臣服無外自嘉峪闗外舊部若哈宻新¶
　　彊若闢展吐魯番哈喇沙爾庫車雅爾賽哩木拜¶
　　阿克蘇烏什喀什噶爾葉爾羌和闐等既無殊於¶
　　郡縣其哈薩克之左右部布嚕特之東西部及安¶
　　集延瑪爾噶朗霍罕納木干塔什干拔達克山博¶
　　羅爾愛烏罕竒齊玉斯諤爾根齊等部並皆斂衽¶
　　内附踴躍來朝繒帛金刀獻同芹曝¶
聖天子無私覆載不忍擯遺¶
<pb:KR2m0015_WYG_038-16b>¶
恩賚所覃歌舞載道故諸藩樂值朝貢之期而¶
　盛世初不惟異物之貴具著於篇亦以徴畏懐之極¶
　　至云爾¶
　　外藩南方東南西南方各國額貢物産　朝鮮國¶
萬夀聖節貢物¶
御前貢黄細苧布十疋白細苧布二十疋黄細綿綢三¶
　　十疋紫細綿綢二十疋白細綿綢二十疋龍文簾¶
　　蓆二張黄花蓆二十張雜彩花蓆二十張滿花方¶
<pb:KR2m0015_WYG_038-17a>¶
　　　蓆二十張獺皮二十張白綿紙一千四百卷粘六¶
　　　張厚油紙十部¶
皇太后前貢紅細苧布十疋白細苧布二十疋紫細綿綢¶
　　　二十疋白細綿綢十疋黄花蓆十張滿花蓆十張¶
　　　雜彩花蓆十張¶
　皇后前貢紅細苧布等儀物同凡冬至貢物¶
　御前貢黄細苧布十疋白細苧布二十疋黄細綿綢二¶
　　　十疋白細綿綢二十疋龍文簾蓆二張滿花蓆二¶
<pb:KR2m0015_WYG_038-17b>¶
　　　十張黄花蓆二十張滿花方蓆二十張雜彩花蓆¶
　　　二十張白綿紙一千三百卷¶
皇太后前貢紅細苧布十疋白細苧布二十疋白細綿綢¶
　　　十疋紫細綿綢二十疋滿花席十張黄花席十張¶
　　　雜彩花蓆十張螺鈿梳函一具¶
　皇后前貢紅細苧布等儀物同凡年貢¶
　御前貢白苧布二百疋紅綿綢一百疋綠綿綢一百疋¶
　　　白綿綢二百疋白木棉一千疋木棉二千疋五爪¶
<pb:KR2m0015_WYG_038-18a>¶
　　　龍蓆二張各様花蓆二十張鹿皮一百張獺皮三¶
　　　百張好腰刀十把好大紙二千卷好小紙三千卷¶
　　　粘米四十石凡¶
　　慶賀貢物¶
　御前貢黄細苧布三十疋白細苧布三十疋黄細綿綢¶
　　　二十疋白細綿綢三十疋龍文簾蓆二張黄花蓆¶
　　　十五張滿花蓆十五張雜彩花蓆十五張白綿紙¶
　　　二千卷¶
<pb:KR2m0015_WYG_038-18b>¶
皇太后前貢紅細苧布十疋白細苧布十疋白細綿綢二¶
　　　十疋滿花蓆十張雜彩花蓆十張¶
　皇后前貢紅細苧布等儀物同(前各項貢物/  題准收受)凡謝¶
　恩貢物¶
　御前貢黄細苧布三十疋白細苧布三十疋黄細綿綢¶
　　　二十疋紫細綿綢二十疋白細綿綢三十疋龍文¶
　　　簾蓆二張黄花蓆十五張滿花蓆十五張雜彩花¶
　　　蓆十五張白綿紙二千卷¶
<pb:KR2m0015_WYG_038-19a>¶
皇太后前貢紅細苧布十疋白細苧布十疋白細綿綢二¶
　　　十疋滿花蓆十張雜彩花蓆十張¶
　皇后前貢紅細苧布等儀物同加¶
　恩准留作正貢凡請¶
　　封貢物¶
　御前貢黄細苧布二十疋白細苧布二十疋黄細綿綢二¶
　　　十疋紫細綿綢二十疋白細綿綢三十疋龍文簾¶
　　　蓆二張黄花蓆十張滿花蓆二十張雜彩花蓆十¶
<pb:KR2m0015_WYG_038-19b>¶
　　　張獺皮二十張青䑕皮三十張白綿紙二千卷黄¶
　　　毛筆一百枝油煤墨五十錠¶
皇太后前貢紅細苧布十疋白細苧布十疋白細綿綢十¶
　　　疋滿花蓆十張雜彩花蓆十張¶
　皇后前貢紅細苧布等儀物同加¶
　恩准留作正貢凡陳¶
　　奏貢物與請¶
　　封同加¶
<pb:KR2m0015_WYG_038-20a>¶
恩准留作正貢正貢每嵗一至貢道由鳳凰城(年貢舊/有白銀)¶
　　(麻布水牛角順刀蘇木胡椒茶/黄金豹皮青鼠皮後俱免貢)¶
　　(臣/)等謹按朝鮮地處東陲¶
　本朝開國之初最先効順獻琛奉賮世篤悃忱固¶
王化所先及而東南諸國之首倡也與¶
　　琉球國貢熟硫磺一萬二千六百斤紅銅三千斤¶
　　白鋼錫一千斤貢期間嵗一至貢道由福建(舊貢/有瑪)¶
　　(瑙烏木降香象牙錫速香丁香木香檀香黄熟香/金銀罐金銀粉匣金銀酒海泥金彩畫屏風泥金)¶
<pb:KR2m0015_WYG_038-20b>¶
　　(扇泥銀扇畫扇蕉布苧布紅花胡椒蘇木腰刀大/刀槍盔甲鞍馬絲綿螺盤海螺殻屏風紙後俱免)¶
　　(貢/)　荷蘭國貢馬匹珊瑚鏡哆囉羢織金毯嗶嘰¶
　　緞自鳴鐘丁香檀香冰片琥珀鳥槍火石貢期五¶
　　嵗一至貢道舊由廣東今改由福建(舊貢有銀盤甲/鞍番花桂皮花)¶
　　(被褥毛纓薔薇水白石畫小車白小牛胡椒織金/緞盛油小箱腰刀劒倭緞羽緞布琉璃燈聚耀燭)¶
　　(臺琉璃盃肉豆䓻葡萄酒象/牙皮帶夾板様船後俱免貢)　安南國貢金香爐¶
　　花瓶四副共重二百九兩折金三十一錠銀盆十¶
　　二口共重六百九十一兩折銀六十九錠沈香九¶
<pb:KR2m0015_WYG_038-21a>¶
　　百六十兩速香二千三百六十八兩¶
　慶賀方物金香爐花瓶一副金龜一個重十八兩銀¶
　　鶴銀臺各一個共重五十一兩二錢沈香三十斤¶
　　速香六十斤漆扇一百把¶
册封謝¶
恩方物金香爐花瓶一副重五十七兩五錢折金六錠¶
　　銀鶴銀臺各一個共重四十九兩四錢折銀五錠¶
　　銀香爐花瓶一副重五十兩四錢折銀五錠沈香¶
<pb:KR2m0015_WYG_038-21b>¶
　　三十斤速香六十斤漆扇一百把¶
賜卹謝¶
恩貢物與¶
册封同貢期六嵗再至貢道由廣西(舊貢有白絹降真/香白木香中黒線)¶
　　(香象牙犀角/後俱免貢)　暹羅國¶
御前貢龍涎香一斤象牙三百斤西洋閃金花緞六疋¶
　　胡椒三百斤螣黄三百斤荳䓻三百斤蘇木三千¶
　　斤速香三百斤烏木三百斤大楓子三百斤金銀¶
<pb:KR2m0015_WYG_038-22a>¶
　　香三百斤¶
皇后前貢龍涎香等儀物同數目減半凡常貢外例有¶
　　加貢無定額貢期三嵗一至貢道由廣東(舊貢有/安息香)¶
　　(紫梗香紅白袈裟白㓜布㓜花布/闊㓜花布花布幔孔雀龜俱免貢)　西洋意達里¶
　　亞國貢蜜蠟盃蜜蠟瓶銅日規水晶燈銀盤紙盤¶
　　皮畫花石片鍍金皮規矩番銀筆珊瑚珠瑪瑙珠¶
　　火漆羽緞週天球顯微鏡火字鏡照字鏡等物路¶
　　逺無定期貢亦無定額貢道由廣東　西洋博爾¶
<pb:KR2m0015_WYG_038-22b>¶
　　都噶爾國貢珊瑚珠寳石素珠咖石㖮瓶瑪瑙盒¶
　　雲母盒玳瑁盒各品藥露金絲緞金銀絲緞金花¶
　　緞洋緞羽毛緞哆囉呢洋刀長劒短劒自来火長¶
　　槍手槍各品衣香各色葡萄酒等物路逺無定期¶
　　貢亦無定額貢道由廣東　蘇禄國貢珍珠二顆¶
　　玳瑁十二斤描金花布一疋金頭牙薩二疋白幼¶
　　洋布二疋蘇山竹布二疋燕窩一箱龍頭花刀一¶
　　對夾花標槍一對滿花番刀一對藤蓆一對活猿¶
<pb:KR2m0015_WYG_038-23a>¶
　　一對貢期五嵗一至貢道由福建　南掌國貢馴¶
　　象貢期十嵗一至貢道由雲南　緬甸國貢馴象¶
　　氊緞緬布路逺貢無定期貢道由雲南¶
　　(臣/)等謹案外藩各國涵濡¶
聲教重譯入朝所充上貢不逾土物至西洋諸國逺阻¶
　　重瀛其貢無定期亦無定額誠¶
　國家徕逺之至意體其情而不欲殫其力也而况薄¶
　　来厚往¶
<pb:KR2m0015_WYG_038-23b>¶
賞賚有經海澨山陬備霑¶
汪濊其厯年事例詳載四裔考中兹特聊舉大凡而已¶
　　見我¶
　朝覆載之徳普被無外覽是編者當無不睎風而慕¶
　　景矣¶
　¶
　¶
皇朝文獻通考卷三十八¶
