# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:33.568439
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷六十三
<pb:KR2m0015_WYG_063-1a>¶
　欽定四庫全書¶
　皇朝文獻通考卷六十三¶
　　學校考(一/)¶
　　　(臣/)等謹按古昔聖王維世翼敎所以風示天下¶
　　　者莫不首重乎建學親師故書曰降衷恒性克¶
　　　綏厥猷惟后又曰作之君作之師明乎民受中¶
　　　以生其能優柔循習相率而納於軌物之内非¶
　　　敎化不為功也唐虞之隆命契為司徒曰敬敷¶
<pb:KR2m0015_WYG_063-1b>¶
　　　五敎夏商迄周庠序學校之制異名而同實倫明¶
　　　於上民親於下遐哉尚矣漢唐而後廣厲學宫¶
　　　增置師儒之典史不絶書然或徒飾彌文奉行¶
　　　故事尊經術者未必本諸躬行談性理者不盡¶
　　　宜於實用其於古者敦倫務本之意或有間焉¶
　　　洪惟我¶
　　朝肇造區夏方事武功未遑文治然大勲甫集¶
太宗文皇帝即¶
<pb:KR2m0015_WYG_063-2a>¶
詔諸貝勒大臣子弟讀書且以習於學問講明義理忠君¶
　　　親上為¶
訓大哉¶
皇言誠萬世立敎之權輿也¶
世祖章皇帝定鼎京師興賢育才首隆學校¶
聖祖仁皇帝醇化醲洽夀考作人厚澤深仁有加無已而¶
飭勉士子惟以躬修實踐毋事浮華為急務葢¶
　　國初諸生承明季凋攰之餘氣習虚驕文風龎雜經¶
<pb:KR2m0015_WYG_063-2b>¶
列祖範圍曲成多方奬勸而懲艾之於是禮敎明備横經¶
　　　鼓篋者蒸蒸革薄從忠胥知實學矣然而久道化¶
　　　成良窳間出¶
世宗憲皇帝嚴加振刷厚其¶
栽培官學義學彌布中外¶
特頒¶
聖諭廣訓覺牖斯民將使宇内無不學之人而於正人心¶
　　　厚風俗之理尤¶
<pb:KR2m0015_WYG_063-3a>¶
諄諄致意於多士焉我¶
　皇上以天縱之聖上繼¶
列聖之治統下示億載之臣民植紀明倫尊經崇實於學¶
　　　校事宜隨時衡量而損益之凡所以培養士之源¶
　　　廣造士之術自宗室以逮八旗自京邑以逹直省¶
　　　自幼童以至成人迄夫重譯要荒子弟靡不漸以¶
　　　仁摩以義因地因人俾之講肄有業而跅弛有禁¶
　　　洵激勸之隆規極君師之大法也至於明考校之¶
<pb:KR2m0015_WYG_063-3b>¶
　　　條申衡取之例定制義之準革沿襲之弊選敎職¶
　　　以慎司訓¶
　頒經書以宏文敎尚騎射繙譯以重¶
　　國風¶
　飭監臣學臣及守土有司整新士習以端化俗之本則¶
　謨訓煌煌所以昭¶
列聖敎思於無窮與¶
　聖天子所以廣敎澤於無既者並於是乎存焉若夫釋¶
<pb:KR2m0015_WYG_063-4a>¶
　　　奠釋菜禮重明禋上徳上齒典隆鄉國列代成規¶
祖宗以來並垂令甲而¶
臨雍講學重道尊師養老引年示民孝弟之意皆惟其實¶
　　　不惟其文則又¶
列聖相承所為移風易俗以臻唐虞三代之治而非漢唐¶
　　　後所能彷彿於萬一也歟臣等謹依馬端臨作學¶
　　　校考而變通其四門之例首宗學次旗學次太學¶
　　　次直省鄉黨之學次祠祭褒贈録後次視學養老¶
<pb:KR2m0015_WYG_063-4b>¶
　　　為六門焉¶
　　　宗學¶
　　　(臣/)等謹按虞書放勲克明俊徳以親九族重華命¶
　　　䕫典學以敎胄子三代學校元子衆子以至公卿¶
　　　大夫元士之適子皆造焉唐宋以來國學以敎國¶
　　　子宗學以敎宗人古帝王之立敎也自親者始自¶
　　　貴者始馬端臨考厯代學校首太學終直省鄉黨¶
　　　而於宗學之設附見太學一門良以自昔無宗學¶
<pb:KR2m0015_WYG_063-5a>¶
　　　之名後世有其名而無其制故統以太學例亦宜¶
　　　然也臣等續考宋金遼元明五朝學校悉準此例¶
　　　矣我¶
　　朝龍興東海人文蔚起屬在天潢莫不禀資卓犖應¶
　　　運而生當¶
　　國學未興之日諸貝勒子弟即奉讀書習學之¶
諭迨天下一統禮敎修明順治二年即建立宗學設敎習¶
　　　等官司其董戒厚其廩餼嚴其懲勸使宗室子弟¶
<pb:KR2m0015_WYG_063-5b>¶
　　　咸涵泳於禮義道徳之途講明於倫紀綱常之大¶
　　　服習於書射繙譯之業練習乎文事武功之備¶
列祖¶
列宗厚加培養時申¶
誥誡我¶
　皇上篤念宗支¶
　恩施叠沛以敎以養一監¶
先皇之成憲猶慮其玩時愒日或㤀本而騖末也定三年¶
<pb:KR2m0015_WYG_063-6a>¶
　　　考驗之條停鄉㑹應試之例以期其勿襲浮華崇¶
　　　尚醇厚是以¶
　玉牒天親咸勤敦行天下後世有以知¶
　帝室皇家所為立敎以成其忠孝賢良之徳者實有合¶
　　　乎古昔大學之敎非若唐宋以來之宗學僅與佔¶
　　　畢儒生鰓鰓尋章句以弋取功名已也(臣/)等謹依¶
　　　類編次特纂宗學一門列卷首昭¶
　聖敎所及自親貴始也¶
<pb:KR2m0015_WYG_063-6b>¶
　　　天聰五年奉¶
上諭朕令諸貝勒大臣子弟讀書所以使之習於學問講¶
　明義理忠君親上實有賴焉自今凡子弟十五嵗以下¶
　八嵗以上者俱令讀書¶
　　　順治九年¶
命諸王宗室内有孝友義順及守節貞烈者宗人府核實¶
　具奏禮部照例旌表¶
　　　始置宗學宗人府等衙門議每旗各設宗學毎學¶
<pb:KR2m0015_WYG_063-7a>¶
　　　用學行兼優滿漢官各一員為之師凡未封宗室¶
　　　之子年十嵗以上者俱入宗學有不循禮法者學¶
　　　師具報宗人府小則訓責大則奏聞其親王世子¶
　　　郡王選用滿漢官各一員講論經史貝勒以下亦¶
　　　勤加講閲得¶
㫖毎旗設滿洲官敎習滿書其漢書聴從其便次年三月¶
　　　議定親王應各設在部博士滿洲進士漢軍進士¶
　　　各一員世子應各設在部筆帖式哈畨滿洲進士¶
<pb:KR2m0015_WYG_063-7b>¶
　　　漢軍進士各一員郡王應各設在官學閒散滿洲¶
　　　進士漢軍進士各一員如滿洲漢軍進士不足於¶
　　　舉人内考用舉人不足於各王所轄侍衛内選用¶
　　　親王郡王等滿十嵗然後設立師傅宗室入學各¶
　　　設滿洲生員一員各員六年滿後考取優者録用¶
　　　十一年¶
諭宗人府朕思習漢書入漢俗漸㤀我滿洲舊制前准宗¶
　人府禮部所請設立宗學令宗室子弟讀書其内因𣲖¶
<pb:KR2m0015_WYG_063-8a>¶
　員敎習滿書其原習漢書者各聴其便今思既習滿書¶
　即可將繙譯各項漢書觀玩著永停其習漢字諸書¶
　　　又令覺羅廕生送監讀書照各官廕生例一體送¶
　　　監讀書期滿亦與官員廕生照等銓授¶
　　　康熙十二年令宗室子弟各就本府讀書凡王以¶
　　　下入八分公以上其子弟年滿十嵗者於本府講¶
　　　讀經史諸書¶
　　　二十二年令覺羅廕生監生由國子監考試移送¶
<pb:KR2m0015_WYG_063-8b>¶
　　　吏部¶
　　　二十四年令宗室子弟延文學優贍之士在各府¶
　　　第專精學習¶
　　　三十六年¶
上以宗室子弟日益繁衍除已授爵秩人員外恐閒散子¶
　姓素無職業嚮學之志漸隳¶
特諭宗人府八旗宗室子弟有能力學屬文奮志科目應¶
　令與滿洲諸生一體應試編號取中¶
<pb:KR2m0015_WYG_063-9a>¶
　　(臣/)等謹按宗室子弟祗於三十八年鄉試一次至¶
　　乾隆八年宗人府議准請¶
欽命大臣合試左右兩翼宗學生拔取佳卷准作進士¶
　　與㑹試中式之人一體¶
　殿試至十七年奉¶
㫖永行停止誠以宗室託繫¶
天潢不必藉舉業以入仕也故應試間一舉行不為常¶
　　例云¶
<pb:KR2m0015_WYG_063-9b>¶
　　三十九年遣内大臣等考驗宗室子弟文藝騎射¶
　　停止宗室鄉㑹考試之例¶
　　五十二年令恩廕宗室送子入監讀書未入八分¶
　　公以下鎮國將軍輔國將軍及宗室内為一二品¶
　　大臣者俱給廕生入監讀書¶
　　雍正二年復定宗室官學之制左右兩翼官房毎¶
　　翼各立一滿學一漢學王貝勒貝子公將軍及閒¶
　　散宗室子弟十八嵗以下有願在家讀書者聴其¶
<pb:KR2m0015_WYG_063-10a>¶
　　　在官學子弟或清書或漢書隨其志願分别敎授¶
　　　十九嵗以上已曾讀書者亦聴其入學兼習騎射¶
　　　毎學以王公一人總其事設正敎長二人副敎長¶
　　　八人宗室中行尊年長者充之清書敎習二人選¶
　　　罷閒滿官及進士舉貢生員善繙譯者充補騎射¶
　　　敎習二人選罷閒官及䕶軍校䕶軍善射者充補¶
　　　漢書毎學十人設敎習一人令禮部考取舉貢充¶
　　　補毎月考試分别等第申報註冊春秋二季宗人¶
<pb:KR2m0015_WYG_063-10b>¶
　　　府親加考試優者奏¶
聞引¶
見其敎長給與官俸敎習給與銀米衣服期滿三十六月¶
　　　稱職者議叙授官平等者再留敎習三年不稱職¶
　　　者㕘處讀書子弟月給紙墨筆及冬夏氷炭等物¶
　　　定宗學五年考試一次之例¶
　　　申嚴宗學立敎之法¶
上諭宗學正敎長等朕惟睦族敦宗務先敎化若非立學¶
<pb:KR2m0015_WYG_063-11a>¶
　設敎鼔舞振興安能使之改過遷善望其有成今特立¶
　義學揀選爾等敎習宗室隨其資質勸學興行導以禮¶
　義或有不遵敎訓者小則爾等自行懲戒大則掲報宗¶
　人府㑹同奏聞其行止端方精勤好學者無論年齒長¶
　幼即行保舉從來立敎之術莫要於奬善懲惡善不奬¶
　不能使之勸惡不懲不能使之改爾等既膺簡任務期¶
　勤慎黽勉恪供厥職以副朕篤厚宗親殷勤敎育之至¶
　意¶
<pb:KR2m0015_WYG_063-11b>¶
　　　三年申嚴訓飭宗學子弟時諸王宗室等以建立¶
　　　宗學謝¶
　恩¶
上諭曰爾等為立宗學之故謝恩如以朕設立此學果為¶
　有益爾諸王宗室之子弟或在家延師讀書亦可或勞¶
　其身心閲厯事務令入宗學中讀書亦可惟令敎習等¶
　嚴加訓誨爾等又時加約束自可望其成就若溺愛袒¶
　䕶己子反怨敎誨之人何由望其成立耶爾等勉旃¶
<pb:KR2m0015_WYG_063-12a>¶
　　　七年奉¶
上諭前者宗人府設立宗學祗令敎習宗室尚未及於覺¶
　羅覺羅人衆今若一槩歸併宗學敎者勢難遍及應毎¶
　旗各立一衙門管轄覺羅或王或公𣲖委一員統理令¶
　其於各該旗覺羅内揀選老成練達品行端方者一二¶
　人分管即於該旗衙門之旁設立一學除情願在家學¶
　習者外擇其可敎之人令其讀書學射滿漢兼習所𣲖¶
　出之管轄人員不時訓誨稽察如内有行止不端不知¶
<pb:KR2m0015_WYG_063-12b>¶
　守法安分者即回明宗人府王等令在該旗衙門居住¶
　學習禁止出門俟其改行遷善之後再回明宗人府王¶
　等始許出門年底彚疏具題如此則於覺羅少年子弟¶
　大有裨益而人人皆可成就著宗人府王公等㑹同滿¶
　洲大學士六部尚書詳議尋議定讀書有情願在家讀¶
　　　書者聴其入官學讀書者或清或漢隨其志願分¶
　　　别敎授十八嵗以上已曾讀書者亦准入學至十¶
　　　八嵗以上未曾讀書者月之朔朢𫝊齊該旗公署¶
<pb:KR2m0015_WYG_063-13a>¶
　　　宣讀¶
聖諭廣訓其總管之王公一人由宗人府奏請¶
欽㸃毎學副管二人於覺羅内擬定正陪引¶
見補用清書敎習一人以滿洲進士舉貢生員充補騎射¶
　　　敎習一人以本旗善射者充補漢書敎習毎生徒¶
　　　十人設一人以舉貢充補副管共十六人毎日在¶
　　　學行走稽察勤惰甚劣者報知宗人府拘於本旗¶
　　　署内敎訓八旗各擇官房一所立為衙署旁設清¶
<pb:KR2m0015_WYG_063-13b>¶
　　　漢各一學八旗覺羅内自八嵗以上十八嵗以下¶
　　　子弟俱令入學覺羅内有行為妄亂者亦行拘訓¶
　　　不准外出俟悛改後告知宗人府彚奏請¶
㫖每年春秋二季該管之王公等親身考驗分别等第報¶
　　　知宗人府登記檔案優者引¶
見擢用學成得與旗人同應嵗科考鄉㑹試及考用中書¶
　　　筆帖式等官至讀書之覺羅及督敎人等給與公¶
　　　費銀米紙筆墨氷炭等物俱照宗學之例其敎習¶
<pb:KR2m0015_WYG_063-14a>¶
　　分别勤惰勸懲及期滿議叙授官等例亦倣宗學¶
　　十一年以翰林官二人分敎宗學子弟分日入學¶
　　講解經義指授文法毎月給公費與各館纂修同¶
　　給米與四季衣服與本學敎習同¶
　　乾隆二年設立¶
　盛京宗室覺羅官學宗室覺羅子弟共為一學凡二¶
　　十嵗以下十嵗以上願入學者分清漢書肄業兼¶
　　習騎射不限額數於¶
<pb:KR2m0015_WYG_063-14b>¶
　盛京宗室覺羅分尊年長行止方正者充宗學總管¶
　　二人副管四人兼管覺羅學事於現任司官筆帖¶
　　式内選長於繙譯者四人敎習清書於閒散官員¶
　　以下領催驍騎以上選善於騎射者四人敎習騎¶
　　射於奉天府舉貢内選學問優長者四人敎習漢¶
　　書毎年將軍府尹㑹同宗學總管稽考分别等第¶
　　註冊俟讀書人數加増應行考試之時該將軍等¶
　　報府於領府事王公及五部侍郎内請¶
<pb:KR2m0015_WYG_063-15a>¶
　欽㸃二三人公同考試優者奏¶
　聞有願來京與選侍衛筆帖式者與京學肄業宗室一¶
　　　例録用其覺羅子弟肄業五年者將軍府尹考試¶
　　　分别等第奏¶
　聞以¶
　　盛京¶
三陵及五部將軍等衙門省城口外等處筆帖式録用至¶
　　　敎習五年期滿分别勤惰議叙授官及總管副管¶
<pb:KR2m0015_WYG_063-15b>¶
　　　敎習肄業諸生給與公費銀米紙筆氷炭等物之¶
　　　例俱倣京學其有已食嵗滿錢糧在學肄業之宗¶
　　　室覺羅該將軍毎嵗秋冬圍獵時將其中願隨圍¶
　　　者攜帶同往俾嫻習騎射¶
　　　三年設總稽宗學官以滿漢京堂各一人月試經¶
　　　義繙譯及騎射各一次¶
　　　又令宗人府考試宗學生毎嵗季秋宗人府奏請¶
　　　試以繙譯及經義時務策各一道以學士等官閲¶
<pb:KR2m0015_WYG_063-16a>¶
　　　卷一二等賞給筆墨三四等留學五等敎戒六等¶
　　　黜退¶
　　　定兩翼宗學各增漢敎習二人¶
　　　四年頒發¶
聖祖仁皇帝御製文集¶
世宗憲皇帝御製文集并¶
御纂諸書於宗學¶
　　　定宗室官學生十名設敎習一人例其未滿十人¶
<pb:KR2m0015_WYG_063-16b>¶
　　　者均分各敎習名下訓課至應增設之時宗人府¶
　　　移咨禮部按數增補¶
　　　七年奉¶
　上諭我朝崇尚本務原以弓馬清文為重而宗室誼屬¶
　　天潢尤為切近向來宗室子弟俱講究清文精通騎¶
　　射誠恐學習漢文不免流於漢人浮靡之習是以¶
世祖章皇帝諭停其習漢字諸書所以敦本實而黜浮華¶
　　也近因雅爾哈善條奏設立宗學以漢文敎習宗室¶
<pb:KR2m0015_WYG_063-17a>¶
　子弟迄今已厯數年昨經考試並無佳卷即繙譯卷¶
　亦屬平常但既經考試著宗人府將所取之人照例¶
　帶領引見嗣後宗室子弟或有不能學習漢文者應¶
　聴其専精武藝其在宗學肄業者考試之時更益加¶
　嚴肅至宗室進身之階原有襲封世職又可揀選侍¶
　衛及䕶軍㕘領等缺與其徒務章句虛文轉致荒廢¶
　本業不如嫻習武藝之崇實黜浮儲為國家有用之¶
　器也可𫝊諭宗人府將此㫖明白曉諭宗室人等知¶
<pb:KR2m0015_WYG_063-17b>¶
　之¶
　　八年考試宗室子弟照禮闈例授官時有以宗室¶
　　子弟不應鄉㑹試恐怠廢學業為言者宗人府總¶
　　理事務王大臣等議定准其鄉㑹試至是¶
欽命大臣合試左右翼學生有本年考取一二等及往¶
　　年考取一等並在家肄業願觀光者咸准與考拔¶
　　取佳卷進¶
　呈¶
<pb:KR2m0015_WYG_063-18a>¶
欽定名次由宗人府引¶
見奉¶
諭㫖考取之宗室玉鼎柱逹麟圖福喜俱准作進士與¶
　乙丑科㑹試中式之人一體殿試引見或選入翰林¶
　或以部屬等官補用候朕臨時降㫖嗣後俱照此例¶
　行¶
　　十年稽查右翼宗學右通政熊學鵬奏右翼宗學¶
　　共設滿漢敎習九人凡在館學生滿漢文藝之優¶
<pb:KR2m0015_WYG_063-18b>¶
　　劣敎習人員訓課行走之勤惰皆應考核今稽查¶
　　右翼宗學俱係漢官於繙譯素未通曉請再𣲖滿¶
　　洲文臣一員公同辦理從之¶
　　十一年改定宗學覺羅學生額數宗室左翼七十¶
　　人右翼六十人覺羅左翼百五十五人右翼百八¶
　　十五人¶
　　十七年奉¶
上諭宗室子弟不應鄉㑹試¶
<pb:KR2m0015_WYG_063-19a>¶
皇祖¶
皇考均有明㫖後因條奏復令宗室等應鄉㑹試彼時宗¶
　　人府總理事務王大臣並未聲明草率照覆實屬錯¶
　　誤嗣後仍遵¶
皇祖¶
皇考原降諭㫖將宗室等鄉㑹試及選庶吉士之例永行¶
　　停止再不可條陳考試如果有學問優長者自施恩¶
　　録用可也¶
<pb:KR2m0015_WYG_063-19b>¶
　　　二十一年更定敎習宗學子弟及録用之法裁漢¶
　　　敎習九人改為繙譯敎習其敎習騎射者毎翼向¶
　　　各二人今増一人肄業生年滿考列一二等者向¶
　　　例以府屬筆帖式補用需次無期今照部院貼寫¶
　　　筆帖式之例授為宗人府貼寫筆帖式三年後行¶
　　　走勤慎者引¶
　見以筆帖式坐補其貼寫之時仍給與在學應得公費¶
　　　嵗終視其行走於¶
<pb:KR2m0015_WYG_063-20a>¶
　恩賞宗室銀内酌量賞給以示鼓勵¶
　　　二十七年裁定覺羅學敎習額數先是管理鑲藍¶
　　　旗覺羅學理郡王奏學内額設滿敎習一員漢敎¶
　　　習三員敎習馬步箭十五善射一員官學生四十¶
　　　五人學繙譯者二十三人讀漢書者二十二人請¶
　　　裁漢敎習一員改為滿敎習得¶
　㫖允行并將鑲黄正白正紅鑲紅正藍各旗俱裁漢敎¶
　　　習一員¶
<pb:KR2m0015_WYG_063-20b>¶
　　　二十九年宗人府議准諴親王奏八旗宗室世職¶
　　　内食半俸之幼官等皆令入宗學敎習清話兼習¶
　　　馬步射¶
　　　三十六年¶
皇太后八旬萬夀恭上¶
徽號¶
　恩詔國子監貢監生及各官學敎習俱免坐監期一月¶
　　　三十八年尚書永貴奏准¶
<pb:KR2m0015_WYG_063-21a>¶
　　咸安宫官學及覺羅學滿敎習許恩監例監一體考¶
　　　試¶
　　　三十九年¶
　諭朕昨𣲖宗室公寧陞額前往¶
東陵召見時竟不能説清語此皆素日全不學習所致清¶
　　語原非難事設平日善為敎導亦何至全不通曉著¶
　　宗人府查明王公等子弟内如尚能延師之家仍各¶
　　任其在家學習其不能延師者俱令入宗學加意敎¶
<pb:KR2m0015_WYG_063-21b>¶
　　訓伊等入學讀書後務以清語為要不可仍似從前¶
　　塞責著宗人府王公不時詳察仍每月考察一次考¶
　　察時由宗人府請㫖朕𣲖阿哥及大臣等㑹同伊等¶
　　考察值考試時其在家讀書者亦一併入考並著宗¶
　　人府王公等詳察在學勤惰一年之内何人常到學¶
　　何人不到學其不到學幾日並因何不到縁由俱著¶
　　注明照稽查王公等祭祀齋戒朝期之例繕寫清單¶
　　於毎年彚奏一次¶
<pb:KR2m0015_WYG_063-22a>¶
　　　四十一年平定兩金川大功告成恭上¶
皇太后徽號¶
　恩詔國子監貢監生及各官學敎習俱免坐監期一月¶
　　　四十二年¶
孝聖憲皇后升祔¶
太廟¶
　恩詔國子監貢監生及各官學敎習俱免坐監期一月¶
　　　四十五年¶
<pb:KR2m0015_WYG_063-22b>¶
　皇上七旬萬夀¶
　恩詔國子監貢監生及各官學敎習俱免坐監期一月¶
　　　四十九年禮部議覆順天府尹虞鳴球奏¶
　　咸安宫景山覺羅各學敎習報滿令其仍居學中訓¶
　　　課俟應補之人到學再令離學新補敎習俟部文¶
　　　到學之日起算違限十日不到者照京官到任違¶
　　　限例議處并請嗣後於敎習扣滿之日先期一月¶
　　　咨㑹禮部庶接替不致曠期得¶
<pb:KR2m0015_WYG_063-23a>¶
㫖允行¶
　　五十年¶
皇上親詣¶
　文廟¶
釋奠¶
臨新建辟雍講學禮成¶
恩詔國子監貢監生及各官學敎習俱免坐監期一月¶
　¶
<pb:KR2m0015_WYG_063-23b>¶
　¶
　¶
　¶
　¶
　¶
　¶
　¶
皇朝文獻通考卷六十三¶
