# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:33.706031
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷六十八
<pb:KR2m0015_WYG_068-1a>¶
欽定四庫全書¶
皇朝文獻通考卷六十八¶
　學校考(六/)¶
　　太學(四/)¶
　　乾隆三十一年又改定考試敎習書題二道為一¶
　　道増試五言排律八韻例(詳見旗/學門)¶
　　又申定増設八旗官學滿洲敎習一員裁漢敎習¶
　　一員(詳見旗/學門)¶
<pb:KR2m0015_WYG_068-1b>¶
　　嚴申送嵗貢入監肄業例(詳見直省/鄉黨門)¶
　　三十三年¶
頒¶
　孔廟門題殿榜¶
諭修葺文廟現届落成太學規模式昭輪奐惟門題殿¶
　榜尚應詳考彛章用肅景仰向來正殿稱先師廟二¶
　門曰廟門而大門未有書額葢沿習明代舊文未加¶
　釐正夫廟門之號於禮經所稱祖廟既涉嫌疑而先¶
<pb:KR2m0015_WYG_068-2a>¶
　師廟額揭諸殿楹名實尤多未稱應於大門増先師¶
　廟額其正殿改為大成殿二門改為大成門庶符㑹¶
　典定制朕親書牓字涓吉恭懸以彰崇道尊師之至¶
　意¶
　　三十三年禮部議貢監内有年老癃疾情願繳照¶
　　不換者照生員告衿之例准其仍𢃄原頂應於執¶
　　照繳銷之時即在季報四柱冊内註明縁由下季¶
　　毋庸造報以省案牘從之¶
<pb:KR2m0015_WYG_068-2b>¶
　　三十四年¶
御製重修文廟碑記¶
　舉江淮河濟以贊海吾知其不知海舉嵩岱恒華以¶
　贊地吾知其不知地然則舉道徳仁義以贊孔子者¶
　其亦類於是乎夫江淮河濟豈不為海所納而不足¶
　以形海之大然海固不拒江淮河濟以為水也嵩岱¶
　恒華豈不為地所載而不足以究地之厚然地固不¶
　讓嵩岱恒華以為土也道徳仁義豈不為孔子所垂¶
<pb:KR2m0015_WYG_068-3a>¶
　　而不足以盡孔子之量然孔子固不外道徳仁義以¶
　　為敎也敎之義始見於虞書而未有定所夏校殷序¶
　　周庠學則三代共之是國學所昉乎夫三代既有學¶
　　亦必有敎而吾以為孔子立道徳仁義之敎者何盖¶
　　三代以前之敎非孔子不明三代以後之敎非孔子¶
　　不垂也國學始於元太祖置宣聖廟於燕京由元及¶
　　明代有損益至本朝而崇奉規模為大備¶
列聖右文臨雍必事輪奐乾隆戊午朕詣學展儀先詔易¶
<pb:KR2m0015_WYG_068-3b>¶
　　盖黄瓦聿昭茂典然丹艧雖致飾壯觀而上棟下宇¶
　　風雨燥濕歴年既久浸欹是虞爰以嵗丁亥發帑二¶
　　十餘萬特簡重臣司其事越己丑仲春告蕆工朕親¶
　　釋奠以落成焉先是言臣有以宜乗此時修復辟雍¶
　　圜水之制為請者禮官以為三代之制弗相沿襲實¶
　　政不必泥古朕以其言良是遂從之門殿諸額一準¶
　　㑹典皆親書各懸於其所舉大功者必勒碑以誌故¶
　　叙其事書之若夫述孔子之言仍以頌孔子是猶繪¶
<pb:KR2m0015_WYG_068-4a>¶
　日月星辰以象天朕有所不能¶
諭向來各省學政三年任滿例應舉報優劣其優生之¶
　保題到部者經禮部彚試分别廩増附作貢監送入¶
　成均肄業且有按省大小定額不得過幾名之令而¶
　日久相沿奉行殊難責實在學政中之拘謹畏事者¶
　多以無可舉為辭人才既不無屈抑其他好名市恵¶
　之人雖所舉不敢踰額必致儘數充選自博寛厚之¶
　譽况學政與生員分屬師生隨時得以相見其中保¶
<pb:KR2m0015_WYG_068-4b>¶
　無納贄夤縁情弊於造士掄才甚有闗係但三年舉¶
　行一次為奨勵士子之一端若竟輟而不行未免因¶
　噎廢食嗣後學政舉報優生照選拔貢生之例㑹同¶
　該督撫一體考核果屬文行兼優者准其㑹銜保題¶
　庶諸生不得濫邀而甄拔益昭公當其報劣之例照¶
　舊核實辦理¶
　　吏部覆准管國子監事侍郎徳保奏准學正學録¶
　　例應推陞各衙門典簿司務等官其有文理優長¶
<pb:KR2m0015_WYG_068-5a>¶
　　　訓課有方者或遇推陞准奏明請¶
　㫖留監俟助敎缺出照例題補從之¶
　　　管國子監事侍郎徳保奏請本監滿漢博士助敎¶
　　　及學正學録等官有文理荒疎而年力未衰尚堪¶
　　　辦事者咨行吏部准其以對品官調補從之¶
　　　更定泰州學出貢泰州本三年兩貢嗣以額設廩¶
　　　増將十名分撥東臺縣因改為二年一貢¶
　　　三十五年更定四川綿州學嵗貢生三年兩貢彰¶
<pb:KR2m0015_WYG_068-5b>¶
　　　明徳陽二縣學四年一貢¶
　　　三十六年更定雲南元江州廣西州嵗貢生各三¶
　　　年二貢普洱府二年一貢武雲州三年二貢禄勸¶
　　　縣二年一貢鶴慶府三年二貢彌勒師宗建水三¶
　　　縣各二年一貢順寧府三年二貢麗江府學二年¶
　　　一貢順寧麗江二縣學四年一貢¶
　　　是年恭上¶
皇太后徽號¶
<pb:KR2m0015_WYG_068-6a>¶
恩詔國子監貢監生及各官學敎習俱免坐監期一月¶
　令各省儒學以正貢作恩貢以次貢作嵗貢¶
　　三十九年四庫全書處奏准永樂大典内採輯散¶
　　篇成部有可刋行之書擬於國子監揀派内肄業¶
　　貢生十名到¶
　武英殿照現在行走貢生例専供校録刋本之用得¶
㫖允行¶
　　三十九年増定浙江海寧州學出貢例三年兩貢¶
<pb:KR2m0015_WYG_068-6b>¶
　　又定福建古田縣學嵗貢生三年一貢屏南縣學¶
　　四年一貢¶
　　四十一年建立熱河學宫定熱河等七&KR0441;以開考¶
　　年計算俟十二年後始行出貢照例三年一貢遇¶
　　拔貢年拔取一名¶
　　又定懐仁縣學出貢例四年一貢拔貢年拔貢一¶
　　名¶
　　禮部奏准廩生出貢各該學政於考准之日當堂¶
<pb:KR2m0015_WYG_068-7a>¶
　　　填給貢單令其收執其赴監肄業者仍取本籍地¶
　　　方官文結并親齎貢單投驗倘無單呈騐除駮回¶
　　　外將遺漏給單之該學政㕘處至現在肄業及續¶
　　　來之嵗貢生内如出貢在乾隆四十年以前未經¶
　　　給有貢單者由國子監核騐本籍文結再咨查禮¶
　　　部俟准部覆貢冊有名仍准其肄業報滿咨部銓¶
　　　選毋庸補給貢單以歸簡易從之¶
　　　禮部議准順天各屬考貢諸生距考棚在五百里¶
<pb:KR2m0015_WYG_068-7b>¶
　　　以内者以十月為限其在五百里以外者以一年¶
　　　為限如逾限不行投考即將該生應貢之處永行¶
　　　扣除其赴考以前有實在患病事故者由該敎官¶
　　　具結報明暫行轉限不得過三個月仍於冊内聲¶
　　　明報部所有現在應貢之生即照新定章程辦理¶
　　　並通行各省學政一體遵照從之¶
　　　平定兩金川大功告成恭上¶
皇太后徽號¶
<pb:KR2m0015_WYG_068-8a>¶
恩詔國子監貢監生及各官學敎習俱免坐監期一月¶
　　平定兩金川大功告成¶
御製碑文勒石太學¶
　太上立徳其次立功又其次為立言而徳與功皆頼¶
　言以𫝊言之無文行而不逺文之時義大矣哉然𫝊¶
　徳之辭直而寡𫝊功之辭費而多直而寡者不因文¶
　而徳自見二典三謨經世立敎是也費而多者必因¶
　文而功乃明周誥殷盤佶屈聱牙是也吾嘗讀韓昌¶
<pb:KR2m0015_WYG_068-8b>¶
　黎平淮西碑益悉此言之不爽何則彼其藩鎮乃家¶
　奴之類慫惥因循以致宛成敵國削而平之是宜引¶
　以為愧而不可炫以為功頼昌黎之文幾與江漢常¶
　武同稱耆定然有識者固知其辭費而多飾而未知¶
　憲宗之愧與弗愧耳今之平定金川之文不有類於¶
　斯乎解之者曰逆酋覊縻徼外非若淮蔡之居中土¶
　元濟之為世臣也吾則以為既受職為土司則是我¶
　臣而其地近接成都逺連衛藏則是我土我土我臣¶
<pb:KR2m0015_WYG_068-9a>¶
　而横生逆志蠶食鄰封將欲大有所為弗勦而滅之¶
　則西川將不能安枕兹雖蕆事與平定淮蔡擒呉元¶
　濟何以異故宜引以為愧而不可炫以為功者以此¶
　金川之始見於己巳告功之文兹不複記記其復叛¶
　而復征則其隂謀負恩已自戊寅年始盖戊辰之師¶
　實縁其跳梁不靖而師既臨境彼即窮蹙乞降遂以¶
　赦罪班師甫十年而其酋郎卡即與革布什咱搆釁¶
　又四年遂與綽斯甲布及三雜谷為敵而逆子索諾¶
<pb:KR2m0015_WYG_068-9b>¶
　木凶悖益甚自恃地廣人衆力强與各土司搆兵訖¶
　無寧嵗故各土司皆畏之如虎而以勢分力散又莫¶
　能如之何余以為業已受其降不宜復加兵且蟻鬭¶
　蠻觸不足以勞王師因命地方文武大吏隨宜彈壓¶
　令弗越内地界亦足以安民而示度耳不虞地方大¶
　吏欲息事而毎示寛逆酋轉以為無足懼而日益逞¶
　其小金川逆酋僧格桑者始則與索諾木水火相仇¶
　繼乃狼狽為奸於是索諾木計殺革布什咱土司色¶
<pb:KR2m0015_WYG_068-10a>¶
　楞敦多布取其印勅以歸而僧格桑亦侵佔鄂克什¶
　地界且發兵圍其土司色達拉之官寨期於必取總¶
　督阿爾泰提督董天弼知事不可掩乃有發兵之請¶
　是役也或咎阿爾泰依違誤事之過而余則以為阿¶
　爾泰之過皆余之過盖金川因其地險衆悍久蓄異¶
　志是以有殺至維州橋之謡(維州本漢徼外羌冉駹/地蜀將姜維征羌駐此)¶
　(築壘役因名姜維城唐武徳初因其地置維州屢叛/屢復廣徳中䧟土蕃號為無憂城遂屢入冦擾大中)¶
　(時始復内附五代蜀州内徙改縣曰保寧宋景徳初/改曰威州元至元間以州治保寧縣并入明洪武初)¶
<pb:KR2m0015_WYG_068-10b>¶
　(於州境析置保縣有本朝雍正五年省威州入保縣/屬茂州今其地尚  維州橋之稱而促浸畨人以殺)¶
　(至維州橋播為謡曲似係/聞土蕃舊事妄冀效尤耳)則其不忘内地情率可知¶
　戊辰之役我師罙入屢勝即不宜赦其罪而受其降¶
　此一誤也甫十年而郎卡背恩作亂以及逆子踵其¶
　蹟皆不及發兵問罪惟令地方大吏隨宜處置又屢¶
　誤也以至尾大不掉終於興師故予不咎人之議為¶
　窮兵黷武而轉咎已之類於姑息養奸盖中國之制¶
　外域張撻伐則彼畏而歛跡主和好則彼輕而生心¶
<pb:KR2m0015_WYG_068-11a>¶
　　漢唐宋明之覆轍率可按也若謂予窮兵黷武則予¶
　　頼¶
天恩平伊犂定回部拓疆二萬餘里豈其尚不知止足而¶
　　欲滅蕞爾之金川以為揚赫濯紀勲烈之圖哉雖然¶
　　平伊犂定回部其事大矣然費帑不及三千萬成功¶
　　不過五年兹兩金川小冦地不逾千餘里人不滿三¶
　　萬户而費帑至七千萬成功亦遲至五年則以跬步¶
　　皆險畨奴效命死守故能延至今日而我將軍阿桂¶
<pb:KR2m0015_WYG_068-11b>¶
　　立志堅定决機明敏兩副將軍及參贊領隊諸臣同¶
　　心合力各軍士敵愾奮勇凡經大小數百餘戰而後¶
　　成功視平伊犂定回部費力轉不啻倍蓰設非¶
天恩助順衆志成城則金川未易言滅而國威或致少損¶
　　矣是不可以不記觀斯文者尚諒予懐慚悔過之不¶
　　暇知非稱功詡徳而為言其庶幾乎繋之以辭用誌¶
　　始末云爾¶
　　小金首禍曰僧格桑兵救鄂什(向稱沃日今定為鄂/克什急呼之則鄂什)¶
<pb:KR2m0015_WYG_068-12a>¶
　(也/)竟抗顔行(僧格桑於庚寅夏與鄂克什土司搆怨/稱兵阿爾泰董天弼親徃誠諭奏稱逆)¶
　(酋遵敎退歸亦遂釋而不問未數月復圍鄂克什辛/卯夏阿爾泰乃遣兵䕶鄂克什而逆酋遂與官兵交)¶
　(戰/)督臣提臣毎事遷就知弗勝任將軍别授(阿爾泰/等名為)¶
　(進兵仍思遷就完事因諭温福由滇赴川經理軍務/且命桂林馳徃視之辛卯冬因阿爾泰始終遲疑玩)¶
　(誤遂罷其職而以温福代為大學士授定邊將軍由/西路督兵進攻其四川總督則令桂林代之統兵攻)¶
　(勦南/路)攻破巴朗(向訛為斑/斕山今改)直取達圍進抵資哩數月¶
　克之兩路夾擊遂得美諾鼠竄狼奔金川助惡(温福/初至)¶
　(西路即䇿勵將士攻克巴朗拉乗勝直取達圍進攻/資哩數月而克之繼命豐昇額為副將軍同温福進)¶
<pb:KR2m0015_WYG_068-12b>¶
　(勦賊尋退還木蘭&KR0309;我兵進抵路頂宗桂林在南路/其始頗合機宜連破約咱卡了諸寨並復革布什咱)¶
　(侵地尋為宋元俊所誤致有墨壟溝之失桂林匿不/上聞為阿爾泰所劾因即罷斥而令阿桂為副將軍)¶
　(赴南路代領其兵南路自逹烏至僧格宗皆峭壁懸/崖碉卡林立阿桂董飭官軍勵勇摧堅罙入其阻乗)¶
　(勝進擣美諾賊營壬辰十一月遂克之温福亦攻克/明郭宗至美諾與阿桂㑹復督兵攻取布朗郭宗逆)¶
　(酋自僻徑竄入金川擒其父澤旺解京仍𫝊檄撫定/汗牛大板昭等寨落小金川悉平而金川逆酋索諾)¶
　(木復敢黨惡拒命/因移兵並討之)既平䟎拉(小金川畨/語本名)遂討促浸(即/金)¶
　(川畨/語名)雪多境險奏功以沈奏功以沈賊更遮郄緑營¶
　怯懦遇戰辟易(攻勦浞浸之兵溫福由功噶爾拉阿/桂由當噶爾拉分兩路並進功噶之)¶
<pb:KR2m0015_WYG_068-13a>¶
　(前為卡撒了口賊築碉斷徑不能進遂别由昔嶺繞/攻而碉堅地險兼多雨雪攻之半年雖屢得賊卡終)¶
　(未扼其要害緑旗兵既懦葸温福又不善調度以二/萬餘人散布各卡防守遂以分而見單賊窺其罅隙)¶
　(於癸巳六月遣畨衆數百由間道潜出煽誘䟎拉降/畨復叛董天弼庸懦失守為賊所戕賊益猖獗擾温)¶
　(福後路直侵大營緑營兵衆先潰將領戰&KR1177;者多温/福率親兵與賊搏戰亦遇害䟎拉之地復失逆酋等)¶
　(罪大惡極愈/不可寛矣)兵既無能將亦失算豈如南路全師而¶
　返(叶果阿桂在當噶軍律明而士心困賊不敢犯然/木  木有事之後當噶亦難獨駐遂飭勵兵衆由)¶
　(南路全/師而歸)重調勁旅吉林索倫健鋭火器其心忠純(前/已)¶
　(簡派八旗兵三千令赴川助勦為温福等奏止使木/果木軍營有滿洲兵在彼則緑營得所依恃亦不致)¶
<pb:KR2m0015_WYG_068-13b>¶
　(倉皇潰竄是其事仍由温福自誤幸阿桂一路軍氣/甚整即授為定西將軍並選健鋭火器營兵三千吉)¶
　(林索倫黒龍江兵四千/迅赴軍營重籌進勦)仍分兩路堂堂正正不旬日¶
　間美諾重定(癸巳冬將軍阿桂統兵由西路進攻其/南路則令明亮為副將軍進勦兩路並)¶
　(進所向克㨗旬日之間/即收復小金川全部)谷噶既入馬尼(去/聲)並克豢養¶
　旗兵允得其力(阿桂等於甲午正月搶佔谷噶了口/山梁明亮等亦於是時攻克馬尼兩)¶
　(路之兵皆因有八旗勁旅奮勇先登緑/營觀感激勸皆效法恐後奏績甚速)釃三路進一¶
　阻宜喜及彼絨布遇險而止(副將軍豐昇額同舒常/於宜喜駐兵與阿桂明)¶
　(亮共成三路第宜喜之兵攻勦半載未能寸進而明/亮則由馬尼攻得木谿卡卡角及抵庚額特亦阻險)¶
<pb:KR2m0015_WYG_068-14a>¶
　(而未能進遂/駐絨布寨)阿桂西路則屢建功羅博淜普逮遜克¶
　宗(甲午三月阿桂攻克羅博瓦山梁六月攻克色淜/普此諸寨並峰峻碉堅賊衆悉力死守官軍皆涉)¶
　(險鋭攻殱醜甚衆/遂臨遜克爾宗)喇穆山梁日則了口舉黙格爾以¶
　擾其後(我兵攻克色淜普後賊衆防守並力阿桂偵/知喇穆喇穆迤西峯崖陡削賊備禦稍疎因)¶
　(分兵超越進攻盡據其碉並攻克日則了口亦六月/中事其後兵進稍阻至十月初復繞道攻得黙格爾)¶
　(山梁其榮噶爾博日爾/八當噶之賊皆截於後)明亮宜喜亦據嶺梁而復難¶
　進徒然望洋(宜喜為賊要隘守禦極嚴豐昇額舒常/攻之一年未下繼而命豐昇額改赴西)¶
　(路舒常在彼更不能進甲午夏因明亮在絨布屢攻/未進不宜頓兵於無用之地令其分兵七千移攻正)¶
<pb:KR2m0015_WYG_068-14b>¶
　(地明亮遣偵卒徃探不見賊蹤難以輕進亦赴西路/協勦阿桂扎止之㑹綽斯甲布土司懇明亮駐宜喜)¶
　(并願效前驅明亮乃出其不意分兵冒兩直進遂據/宜喜山梁並攻得俄坡格勒古賊因掘濠斷路明亮)¶
　(等復為/所阻矣)逮昨乙未畧康薩爾木斯工噶賊碉並毁(阿/桂)¶
　(自攻得黙格爾欲乗勝直進賊復於康薩爾山梁抗/拒兩月餘乙未正月阿桂派兵分路前進拔其鹿角)¶
　(連越重濠躍上碉頂遂毁其碉殱賊甚衆四月/復攻得木思工噶克了口從此下壓勢益甚矣)明亮¶
　河西亦有所據日旁以前五十里路(明亮因逹爾圖/之路為賊所斷)¶
　(商之阿桂謂當仍由宜喜一路進攻並派西路兵一/千令福康安帯徃攻克甲索碉卡海蘭察亦徃㑹攻)¶
　(合力并撃先克撒撤谷其日旁右之沙壩山並逹爾/圖得楞及溝内之斯年木咱爾各賊皆紛紛棄碉遁)¶
<pb:KR2m0015_WYG_068-15a>¶
　(周圍五十餘里/寨落悉行焚燒)夾河兩軍聲息可通並清後路遜克¶
　爾宗(五月中明亮攻克額爾替碉卡可下至平坡六/月間復攻克石真噶寨阿桂派兵沿河從赤爾)¶
　(寨攻打隔河之沙爾尼一帯兩岸夾擊聲息可通适/阿桂攻得噶爾丹喇嘛寺等處居髙得勢以遜克爾)¶
　(宗在我兵之後留之非計遂派兵三路分進豐昇額/督率攻勦或斫寨而入或梯墻而進遂得其碉殺賊)¶
　(無算後路/益肅清矣)菑則大海昆色拉枯層層破要步步披嶇¶
　(阿桂以昆色爾喇嘛寺在拉枯喇嘛寺之上於此路/尤為扼要其菑則大海亦當並勦分派將領統兵同)¶
　(徃其昆色爾山梁最險官兵皆蟻附上攻佔其碉寨/復縱火焚燒拉枯喇嘛寺又攻得菑則大海官兵無)¶
　(不超越而登/飛騰而入)遂克勒圍紅旗飛遞而何四月大㨗未¶
<pb:KR2m0015_WYG_068-15b>¶
　至既克西里乃若建瓴科布(曲/)索隆(古/)不日而傾(阿/桂)¶
　(於八月十五夜攻克勒烏圍其附近碉卡木城六十/餘處一夕無不推破八日而紅旗遞至木蘭詳見聞)¶
　(㨗凱歌及誌事詩自奏㨗後四□月雖時有克獲未/能罙入直至十一月初攻克西里軍聲愈壯而賊勢)¶
　(愈蹙尋即攻得科布曲索隆古山梁並克格隆古兠/窩等要隘又掃清安布魯木一帯監據建瓴之勢矣)¶
　雍中舍齊易如拉朽密圍噶喇(依/)賊其奚走(阿桂既/由索隆)¶
　(古進攻朗阿古則朗噶克了口等處皆克之並據噶/古山梁十二月十七日遂由瑪爾古當噶一帯寨落)¶
　(悉行掃蕩並克舍濟喇嘛寺次日復攻克雍中喇嘛/寺即於十九日統兵直擣噶喇依四面圍攻水陸俱)¶
　(斷促浸番衆自攻克勒烏圍以來大小男婦紛紛投/出其大頭人布籠普阿納木達什阿庫魯等遂皆相)¶
<pb:KR2m0015_WYG_068-16a>¶
　(率乞降並索諾木之母阿倉姑阿青及其姊妹亦皆/投至軍營僉云索諾木莎羅奔兄弟并作惡之大頭)¶
　(人丹巴爾雜爾等皆在圍中此盖逆酋賊黨等也/罪孽深重      天奪其魄驅之一處以就擒)時是¶
　河西明亮亦入富徳馬邦𫝊檄芥拾(明亮既克阿爾/古等寨克取獨)¶
　(古木開通乃當山梁並擣甲雜掃獨松河西一帯悉/行勦洗遇河㑹阿桂合攻賊巢富徳亦将河南北之)¶
　(噶咱普庚額特曽達等各寨落全行掃清直據馬爾/邦亦遣兵與阿桂㑹富徳所得之地俱不煩兵力易)¶
　(如拾/芥)設非西路圍噶喇依則其兩路亦無進期(明亮/富徳)¶
　(兩路向皆難於攻取而富徳久駐絨布尤未能寸進/自阿桂既克索隆古乗勝席捲已圍噶喇依各處之)¶
　(賊皆膽破心散望風潰降非果由力戰而得若非西/路官兵直擣賊巢則明亮富徳兩路仍未有進取之)¶
<pb:KR2m0015_WYG_068-16b>¶
　(期/也)諸軍既合火攻周遭雖據三穴訖其奚逃然猶死¶
　守四十餘日計窮力竭乞命而出(官兵四面合圍賊/猶負嵎力抗繼用)¶
　(大礟環轟摧其碉卡將士等乗勢克取旁近寨落層/層進逼殱賊日多逆酋惶懼遣其兄岡逹克彭楚克)¶
　(次第詣營並即拘繋於是攻圍益急據其近碉斷其/水道索諾木窘迫無計遂於二月初四日早率其兄)¶
　(弟莎羅奔甲爾瓦沃雜爾斯丹巴并兩土婦及黨惡/大頭人丹巴沃雜爾阿木魯綽窩斯甲尼瑪噶喇克)¶
　(巴並兩喇嘛挈大小頭目男婦二千餘人出寨逆酋/跪捧印信乞免誅戮因即悉就擒獲俘獻京師自圍)¶
　(勦以來計四十餘日至是全境蕩平罪人斯得紅旗/於二月十二日馳至桃花寺行宫適當告功)¶
　(東陵之期此實仰賴功將士皇祖黙佑益深感敬隨/諭將軍阿桂等統成      擇日凱旋俟東巡回蹕)¶
<pb:KR2m0015_WYG_068-17a>¶
　　(至黄新莊舉行郊勞大/典以昭偃武䇿勲之盛)金川之功阿桂居首特恩異¶
　　數加之宜厚(征勦金川之役實由將軍阿桂藎誠體/國不憚艱勞制勝運籌克成偉績實為)¶
　　(此事首功特封為頭等誠謀英勇公加賞雙眼孔雀/翎紅寳石㡌頂四團龍補褂金黄𢃄紫轡以昭崇奨)¶
　　能出能入有權有經運長撃短後實先聲金川之功¶
　　允資羣力寸步層峯氷滑石仄將軍指揮無不奮勇¶
　　以此破敵鹿埵隴種金川之功非予所期事弗可已¶
　　久而得之鬭猶獸困捨懲雞肋念我衆勞至今心惻¶
　　金川之功允賴¶
<pb:KR2m0015_WYG_068-17b>¶
上蒼靖彼蕃徼我武維揚勒碑太學用遵成例静言思之¶
　　文以誌愧¶
　　　四十二年禮部議各館謄録人員如係肄業外班¶
　　　於依限寫書之外仍可自理本業無庸扣除¶
　　　五月¶
孝聖憲皇后升祔¶
太廟¶
　恩詔國子監貢監生及各官學敎習俱免坐監期一月¶
<pb:KR2m0015_WYG_068-18a>¶
　　是年¶
　廷試八旗各直省選拔貢生將一二等帯領引¶
見以知縣試用者十五人以部員用者九人餘交部以¶
　　敎職佐貳用嗣經吏部言拔貢以部員用者向無¶
　　成案請照雍正八年湖北拔貢楊可鏡之例在七¶
　　品小京官上學習行走得¶
㫖允行¶
　　四十四年多羅質郡王等奏四庫全書處貝字謄¶
<pb:KR2m0015_WYG_068-18b>¶
　　録内有前由寄籍順天入學旋經遵例改歸該省¶
　　原籍併有由¶
召試二等在館行走各生以在館謄録不能回原籍應¶
　　試俱呈請就近在順天鄉試各取具同鄉京官印¶
　　結按照省分歸於南北中皿字號照例由本館咨¶
　　送國子監一體録科應順天鄉試從之¶
　　四十五年¶
皇上七旬萬夀¶
<pb:KR2m0015_WYG_068-19a>¶
恩詔¶
　一¶
歴代帝王陵寢¶
先師孔子闕里應遣官致祭¶
　一國子監貢監生及各官學教習免坐監期一月¶
　一各省儒學以正貢作恩貢以次貢作嵗貢¶
　　(臣/)等謹按辟雍之名昉於大雅王制宋横渠張子¶
　　謂商以前本未有辟雍頖宫之名文王建侯國之¶
<pb:KR2m0015_WYG_068-19b>¶
　　學命曰辟雍亦猶謂其臺曰靈臺謂其沼曰靈沼耳¶
　　厥後治定制禮遂以為天子之制其說最優漢書稱¶
　　武帝欲治明堂濟南人公玉帯上黄帝時明堂圖於¶
　　是作於汶水上後漢書載建武中初營明堂辟雍靈¶
　　臺故東京賦曰左制辟雍右立靈臺薛綜注謂於之¶
　　班教曰明堂大合樂射饗者曰辟雍記候節氣者曰¶
　　靈臺蔡邕又謂取其堂則曰明堂取其四門之學則¶
　　曰太學取其四面周環水圓如璧則曰辟雍異名而同¶
<pb:KR2m0015_WYG_068-20a>¶
　　　事其實一也毛萇詩𫝊曰水旋邱如璧曰辟雍以節¶
　　　觀者白虎通曰辟雍者所以行禮樂宣徳化也我¶
　皇上御字五十年法¶
祖敬¶
天登皇纂聖凡所以覺世牖民者固已隆風猷於至粹矣¶
　　　乃復參稽周制酌古準今¶
　特命新建辟雍於太學彝倫堂之南乙巳嵗仲春吉日¶
　親詣¶
<pb:KR2m0015_WYG_068-20b>¶
　　文廟¶
　釋奠禮成¶
　臨雍講學爰開¶
　經筵闡宣¶
　御論大小臣工祇聆¶
　聖訓諸生觀禮環集橋門¶
　文教覃敷¶
　殊恩特沛矞皇盛典洵千載一時也謹臚其制度規模¶
<pb:KR2m0015_WYG_068-21a>¶
　　於左至¶
臨雍典禮儀節别詳載視學門焉¶
　　辟雍殿一座四靣各顯三間内明間靣濶二丈一¶
　　尺次間各面濶一丈六尺外週圍廊深六尺八寸¶
　　柱髙一丈六尺徑一尺八寸擎簷廊深四尺三寸¶
　　四脊攢尖安銅寳頂重簷成造琉璃牌樓一座面¶
　　濶五丈五尺高三丈五尺五寸進深六尺六寸¶
　　碑亭二座各方二丈柱高一丈四尺五寸¶
<pb:KR2m0015_WYG_068-21b>¶
　　石碑二統各髙一丈六尺五寸¶
　　鐘鼓&KR0550;二座各方一丈四尺柱高一丈¶
　　圓河一座裏口徑過十九丈二尺深一丈¶
　　橋四座各長四丈寛二丈二尺¶
　　丹陛二道長二十一丈九尺寛二丈二尺¶
皇上親詣¶
　文廟¶
釋奠禮成¶
<pb:KR2m0015_WYG_068-22a>¶
諭稽古國學之制天子曰辟雍所以行禮樂宣徳化昭¶
　文明而流教澤典至鉅也朕此次釋奠禮成念國學¶
　為人文薈萃之地規制宜隆而辟雍之立自元明以¶
　來典尚闕如自應増建以彰美備著派禮部尚書徳¶
　保工部尚書兼國子監劉墉侍郎徳成敬謹前徃閲視¶
　度地鳩工諏吉興建落成之日朕將行臨雍典禮以¶
　昭久道化成之盛嗣經尚書徳保等相度地勢定於¶
　　彛倫堂南營建繪圖進¶
<pb:KR2m0015_WYG_068-22b>¶
　呈¶
上諭徳保等將辟雍圖式呈進自應仿照禮經舊制度¶
　地營建即著徳保劉墉徳成總司其事敬謹承辦以¶
　光盛典嗣於四十八年九月初五日興工¶
　　四十九年¶
諭稽古明倫設教典重學官國學為首善之區橋門觀¶
　聴規制尤宜隆備前命尚書劉墉徳保金簡侍郎徳¶
　成鳩工庀材興建辟雍現在已届落成朕於明年仲¶
<pb:KR2m0015_WYG_068-23a>¶
　　　春¶
　釋奠禮成即臨雍講學所有應行典禮著該衙門詳議¶
　　具奏¶
　欽派大學士伯伍彌泰大學士兼管國子監事務蔡新¶
　　祭酒覺羅吉善鄒奕孝充¶
　臨雍進講官¶
　諭太學門集賢門匾額及繩愆&KR0441;博士&KR0441;六堂等處横¶
　　額俱換&KR0390;額添寫清文¶
<pb:KR2m0015_WYG_068-23b>¶
　　　五十年正月¶
　詔曰朕膺圖建極熙績撫辰恭荷¶
上蒼篤祐¶
列聖貽謨遐邇乂安版圖式廓夙夜兢業弗敢康寧仰惟¶
皇祖聖祖仁皇帝化成久道仁義漸摩¶
皇考世宗憲皇帝累洽重熙涵濡休養朕祗承¶
世徳敬迓¶
鴻釐於今五十年夀逾古稀康强勤政稽三代以上帝王¶
<pb:KR2m0015_WYG_068-24a>¶
　　御宇紀登久祚者代不數覯洎漢而後史冊更尠聞¶
　　焉方今¶
昊穹申命繁禧茂祉集於朕躬五世元孫一堂衍慶緝熙¶
　　純嘏之庥浹於海宇凡兹中外臣民咸登仁夀際斯¶
　　熙㑹洵千載一時爰循¶
祖典於上春六日懋舉耆筵龎眉鳩杖集於闕廷者三千¶
　　叟二月上丁恭行¶
　釋奠迺臨新建辟雍引年講學用以導揚明和式昭觀¶
<pb:KR2m0015_WYG_068-24b>¶
　　聴上儀既舉丕烈用光我國家億萬斯年之福申錫¶
　　無疆惟爾海内羣黎向化喁喁瞻依彌摯前者朕七¶
　　旬萬夀曽普頒恩詔闓澤覃敷今御極五十年嘉慶¶
　　疊臻兆民允頼是宜特沛殊恩下孚輿望用稱朕敬¶
天法¶
祖加恵黎元之至意¶
　　一¶
　先師孔子闕里遣官致祭¶
<pb:KR2m0015_WYG_068-25a>¶
　一滿漢大臣命婦年過六十者俱加恩賜¶
　一軍民年七十以上者許一丁侍養免其雜派差役¶
　八十以上者給與絹一疋棉一觔米一石肉十觔九¶
　十以上者倍之百嵗者題明旌表並加賞大縀一疋¶
　銀十兩¶
　一各省儒學以正貢作恩貢次貢作嵗貢¶
　一國子監監生及各官學教習免其坐監期一月¶
　　又¶
<pb:KR2m0015_WYG_068-25b>¶
諭朕此次¶
釋奠禮成臨雍講學圜橋觀聴文教覃敷實為矞皇盛¶
　典且自冬春以來雨雪尚未霑足朕心焦切兹當俎¶
　豆馨聞恰值春膏霑霈深為欣慶第念隨從執事諸¶
　臣及觀禮多士衣履沾濕允宜廣錫恩賜所有執事¶
　扈從之王公大臣衍聖公並文武官員俱著紀録一¶
　次其觀禮諸生及至聖各裔並如恩分别賞賚¶
御製國學新建辟雍圜水工成碑記¶
<pb:KR2m0015_WYG_068-26a>¶
　名者實之賓實者名之主為學之方應務其實以蘄¶
　循其名不可炫其名以致亡其實興學之源綦要於¶
　國學國學者天子之學也天子之學曰辟雍諸侯之¶
　學曰泮水北京之國學自元歴明以至本朝盖五百¶
　餘年矣有國學而無辟雍名實或不相稱雖有建議¶
　請復以乏水而格部議至今未復癸卯春始有復建¶
　之諭甲辰冬乃觀新工之竣將於乙巳行釋奠禮遂¶
　臨雍以落成焉夫北京為天下都㑹教化所先也大¶
<pb:KR2m0015_WYG_068-26b>¶
　典缺如非所以崇儒重道古與稽而今與居也雖乏¶
　水然有不改之井汲以綆而用之無窮亦在人為之¶
　而已於是石之鱗次見圜斯池水之鏡澄見明斯漪¶
　殿之據中見隆其榱橋之通行見接其基上庠下庠¶
　雖難考二典之制而東序西序總不出三代之規則¶
　是工之舉也又予知過論所謂於不可已者仍酌行¶
　之之意而物給價工給值原非勞民動衆之為若夫¶
　三老五更之説予以為括於養老化俗之儀而非天¶
<pb:KR2m0015_WYG_068-27a>¶
　　子臨雍所必應並行而不遺者盖弗見於詩書乃特¶
　　出於杜氏通典之私耳且予向有三老五更之説已¶
　　明闢其謬兹不復綴乎詞雖然予更有懼於是舉者¶
　　夫是舉豈非復古興學之懿有何懼而予懼之者恐¶
　　後之人執予復古之説於一切衣冠典禮皆效漢人¶
　　之制則予為得罪¶
祖宗之人匪教伊虐甚屬不宜也予之子孫體予此心於¶
　　可復古者復之其不可復古者斷不可泥古而復之¶
<pb:KR2m0015_WYG_068-27b>¶
　　夫徒慕復古之虛名而致有忘¶
祖宗之實失非下愚而何予不為也予敬以是告子孫以¶
　　保我皇清萬年之基也¶
　御製上丁¶
　釋奠後臨新建辟雍講學近體詩四首¶
　　國學由來教化先北京建五百餘年空𫝊中統廟修¶
　　矣(案元史稱太祖平燕京以金樞密院為宣聖廟又/世祖紀中統三年修宣聖廟此皆言南城國子監)¶
　　(盖元太祖初定燕京時所建也至選舉志稱至元二/十四年遷都北城立國子監學於國城之束又世紀)¶
<pb:KR2m0015_WYG_068-28a>¶
　(二十四年閏二月設國子監乃今城東國子監之權/與也是以己丑年御製重修文廟碑記云國學始於)¶
　(元太祖置宣聖廟於燕京乃指燕京初設國子學時/而言兹城東之文廟國子監則世祖至元二十四年)¶
　(遷都北城所立而非中統所修矣向來記載/重叠毎自相牴牾因為訂正明晰附記於此)獨惜辟¶
　雍宫闕然酌古準今圖以創穿池引井璧成圓崇儒¶
　重道心雖亹懼亦在兹記語宣(古制天子之學曰辟/雍諸侯之學曰泮宫)¶
　(北京國學自元歴明以至本朝五百餘年有國學而/無辟雍名實不稱雖有建議請復以乏水而格部議)¶
　(昨癸卯春始命酌古準今穿池引新建圍水復親製/碑文以復古而不可泥古諄切誥誡詳見辟雍碑記)¶
　(文/)¶
<pb:KR2m0015_WYG_068-28b>¶
　放勲巍蕩未言學教胄命䕫始有虞夏序殷宗因遞¶
　述文豐武鎬豈相殊橋圜莫作徒觀者廷獻應為有¶
　用儒却憶永平稱億萬(後漢紀稱明帝永平二年上/始率羣臣恭養三老五更於)¶
　(辟雍饗射禮畢帝正坐自講諸生執經問難於前冠/帯搢紳之人圜橋門而觀聼者盖億萬計云云所記)¶
　(未免失實臨雍盛典觀聼雖多然搢紳冠帶何至億/萬人之多且圜橋之間豈能容而人多擁擠亦必觀)¶
　(聴不及史𫝊之/誣徃徃類是)雖云善善却鄰誣¶
　三五昔經著説詳謂他杜撰失荒唐(三老五更之説/不見詩書惟禮)¶
　(記出漢儒非孔子之言古𫝊始有三老凍餒之文註/疏者紛紛不一而蔡邕獨斷遂有父事兄事之説白)¶
<pb:KR2m0015_WYG_068-29a>¶
　(虎通直以為老更各一人且曰父一而已不宜有三/其謬更甚杜佑通典亦宗其説真成杜撰矣向嘗著)¶
　(説闢之詳見三老五更/説今命刻於辟雍碑隂)祗宜養老示恩渥難並臨雍¶
　贊禮煌韓愈不甘弟子列蔡新或備伯兄行(韓愈答/呂毉山)¶
　(人書謂世無孔子不當在弟子之列其見甚高其語/甚正若今之羣臣孰可當老更之席者獨大學士蔡)¶
　(新長於予四嵗或可居兄事之列然恐其/局趨弗敢當舉王導對晉元帝之語耳)慮其驚懼¶
　謝無當(去/聲)王導稱曽喻太陽(晉書王導𫝊率登尊號/百官陪列命導升御床)¶
　(導固辭曰若太陽下同萬/物蒼生何能仰照帝乃止)¶
　祭毋欲數上丁逢釋奠禮成臨辟雍舉事率因待時¶
<pb:KR2m0015_WYG_068-29b>¶
　節(北京國子監自元迄今五百餘年而臨雍國水之/制未備癸卯春始命興建甲辰冬工竣此誠舉大)¶
　(事者亦必有/時節之待也)崇儒寧渠(去/聲)在儀容五倫知止須勤朂¶
　一已自强切戒慵(是日講章題大學為人君止於仁/為人臣止於敬為人子止於孝為)¶
　(人父止於慈與國人交止於信/易經天行健君子以自强不息)文質彬彬衆和樂重¶
　熙茂對誌兹恭¶
　　又¶
諭朕此次¶
釋奠禮成臨雍講學諸生觀禮環集橋門允宜廣錫恩¶
<pb:KR2m0015_WYG_068-30a>¶
　施以昭盛典著於乾隆五十一年丙午科順天鄉試¶
　皿字號巻内廣額十五名用示嘉恵膠庠鼓勵人材¶
　之至意¶
　　又湖南學政錢灃奏請隨棚投考出貢不得過一¶
　　年以外從之¶
　　又定湖南陽清二縣遇拔貢年於二縣共拔一人¶
　¶
　¶
<pb:KR2m0015_WYG_068-30b>¶
　¶
　¶
　¶
　¶
　¶
　¶
　¶
皇朝文獻通考巻六十八¶
