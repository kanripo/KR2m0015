# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:34.069407
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷八十二
<pb:KR2m0015_WYG_082-1a>¶
欽定四庫全書¶
皇朝文獻通考卷八十二¶
　職官考(六/)¶
　　理藩院¶
　　理藩院掌蒙古及番部封授朝覲貢獻黜陟徵發¶
　　之政控馭撫綏以固邦翰焉尚書一人左右侍郎¶
　　各一人(俱不分滿洲/䝉古補授)額外侍郎一人(以䝉古貝勒/貝子之賢者)¶
　　(任/之)¶
<pb:KR2m0015_WYG_082-1b>¶
　　其屬有六清吏司曰典屬曰王㑹曰旗籍曰柔逺¶
　　曰理刑曰徠逺¶
　　(臣/)等謹按順治十八年七月先設立四司録勲賓¶
　　客柔逺理刑後於乾隆二十二年増定五司二十¶
　　六年增設徠逺司¶
　　典屬清吏司郎中滿洲䝉古各一人員外郎滿洲¶
　　五人蒙古四人主事滿洲䝉古各一人掌游牧察¶
　　哈爾除授官校喀爾喀及西徼䝉古厄魯特諸部¶
<pb:KR2m0015_WYG_082-2a>¶
　　落封爵㑹盟喇嘛畨僧承襲之事¶
　　王㑹清吏司郎中滿洲䝉古各一人員外郎滿洲¶
　　三人䝉古二人主事滿洲蒙古各一人掌科爾沁¶
　　等部落朝貢禄賜之事¶
　　旗籍清吏司郎中滿洲二人䝉古一人員外郎滿¶
　　洲三人䝉古四人主事蒙古一人掌䝉古科爾沁¶
　　等部落封爵㑹盟及歸化城索倫除授官校之事¶
　　柔逺清吏司郎中滿洲一人員外郎滿洲二人䝉¶
<pb:KR2m0015_WYG_082-2b>¶
　　古三人主事滿洲䝉古各一人掌喀爾喀等部落¶
　　及喇嘛畨僧朝貢禄賜之事¶
　　理刑清吏司郎中滿洲蒙古各一人員外郎滿洲¶
　　䝉古各三人主事滿洲一人掌蒙古及畨部刑罰¶
　　之事¶
　　徠逺清吏司郎中䝉古一人員外郎滿洲䝉古各¶
　　二人主事滿洲蒙古各一人掌哈宻吐魯畨及囘¶
　　部爵禄貢賦並移駐回民耕牧之事¶
<pb:KR2m0015_WYG_082-3a>¶
　　(臣/)等謹按舊設四司每司有漢主事一人俱於康¶
　　熈三十八年裁滿洲䝉古司官增减不一俱不分¶
　　滿洲䝉古補授¶
　　堂主事滿洲二人䝉古三人漢軍一人譯書漢文¶
　　堂主事滿洲漢軍各一人校正漢文官二人(於内/閣翰)¶
　　(林院侍讀學士侍讀/内奏委每三年更代)¶
　　司務滿洲蒙古各一人筆帖式滿洲三十六人䝉¶
　　古五十五人漢軍六人分𨽻各司視事之煩簡以¶
<pb:KR2m0015_WYG_082-3b>¶
　　為額¶
　　銀庫司官二人(於本院司/官内奏委)職掌出納司庫滿洲一¶
　　人筆帖式滿洲二人庫使滿洲二人¶
　　䝉古繙譯房員外郎主事各一人(司官内/簡委)¶
　　唐古忒學司業助教各一人筆帖式四人(俱蒙/古缺)¶
　　稽察内館外館監督二人(由科道各部/司官内奏委)¶
　　游牧處員外郎䝉古十六人¶
　　張家口喜峯口獨石口殺虎口古北口管理驛站¶
<pb:KR2m0015_WYG_082-4a>¶
　　官各一人(由本院司/官内奏委)¶
　　(臣/)等謹按初制有承政叅政理事官副理事官主¶
　　事凡五等後改為尚書侍郎及郎中員外郎主事¶
　　與六部同順治十六年以禮部尚書銜掌理藩院¶
　　事以禮部侍郎銜協理理藩院事十八年仍改為¶
　　尚書侍郎又初有院判知事副使各一人康熈三¶
　　十八年裁¶
　　都察院¶
<pb:KR2m0015_WYG_082-4b>¶
　　都察院專掌風憲以整綱飭紀為職凡政事得失¶
　　官方邪正有闗於¶
　國計民生之大利害者皆得言之大獄重囚偕刑部¶
　　大理寺讞平之左都御史滿洲漢人各一人左副¶
　　都御史滿洲漢人各二人右都御史右副都御史¶
　　(俱外省督撫/加銜無專職)¶
　　(臣/)等謹按初設有僉都御史乾隆十三年裁¶
　　監察御史掌察糾内外百司之官邪在内刷卷巡¶
<pb:KR2m0015_WYG_082-5a>¶
　　視京營監文武鄉㑹試稽察部院諸司在外巡鹽¶
　　巡漕巡倉等及提督學政各以其事專糾察朝㑹¶
　　糾儀祭祀監禮有大事集¶
　闕廷預議焉分道十有五曰京畿曰河南曰江南曰¶
　　浙江曰山西曰山東曰陝西曰湖廣曰江西曰福¶
　　建曰四川曰廣東曰廣西曰雲南曰貴州¶
　　京畿道監察御史滿洲漢人各二人分理院事及¶
　　直𨽻¶
<pb:KR2m0015_WYG_082-5b>¶
　盛京刑名稽察内閣順天府大興宛平事務(每道掌/印滿漢)¶
　　(各一/人)¶
　　河南道監察御史滿洲漢人各二人(初設漢六人/順治十年裁)¶
　　(一人十八年裁一人/康熈七年裁二人)分理河南刑名照刷諸司卷¶
　　宗稽察吏部詹事府步軍統領五城事務¶
　　江南道監察御史滿洲漢人各四人(初設漢五人/順治十八年)¶
　　(裁一人康熈七年裁二人雍正四年增/一人乾隆十四年増定滿漢各四人)分理江南¶
　　刑名稽察户部寶泉局宣課司左右翼監督在京¶
<pb:KR2m0015_WYG_082-6a>¶
　　十有二倉總理漕運磨勘三庫奏銷¶
　　浙江道監察御史滿洲漢人各二人(初設漢六人/順治九年裁)¶
　　(一人十六年裁二人康熈七年裁一人雍正/四年増一人乾隆十四年定滿漢各二人)分理¶
　　浙江刑名稽察禮部都察院事務¶
　　山西道監察御史滿洲漢人各二人(初設漢五人/順治十年裁)¶
　　(一人十八/年裁二人)分理山西刑名稽察兵部翰林院六科¶
　　中書科總督倉場坐糧㕔大通橋監督通州二倉¶
　　事務¶
<pb:KR2m0015_WYG_082-6b>¶
　　山東道監察御史滿洲漢人各三人(初設漢五人/順治十八年)¶
　　(裁二人康熈七年裁一人乾/隆十四年定滿漢各三人)分理山東刑名稽察¶
　　刑部太醫院總理河道催五城命盜案牘緝捕之¶
　　事¶
　　陝西道監察御史滿洲漢人各二人(初設漢四人/順治十八年)¶
　　(裁三人雍正/四年增一人)分理陝西刑名稽察工部寶源局覈¶
　　勘在京工程事務¶
　　湖廣道監察御史滿洲漢人各二人(初設漢六人/順治八年裁)¶
<pb:KR2m0015_WYG_082-7a>¶
　　(一人九年裁一人十五年/裁一人康熈七年裁一人)分理湖廣刑名稽察通¶
　　政司國子監事務¶
　　江西道監察御史滿洲漢人各二人(初設漢六人/順治十年裁)¶
　　(一人十六年裁一/人十八年裁二人)分理江西刑名稽察光禄寺事¶
　　務¶
　　福建道監察御史滿洲漢人各二人(初設漢五人/順治十年裁)¶
　　(一人十五年裁一人/康熈七年裁一人)分理福建刑名稽察太常寺¶
　　事務¶
<pb:KR2m0015_WYG_082-7b>¶
　　四川道監察御史滿洲漢人各一人(初設漢四人/順治十八年)¶
　　(裁二人康熈七年裁一人雍正四/年増一人乾隆十四年裁一人)分理四川刑名¶
　　稽察鑾儀衞事務¶
　　廣東道監察御史滿洲漢人各一人(初設漢五人/順治十八年)¶
　　(裁二人康熈七年裁二人雍正四/年増一人乾隆十四年裁一人)分理廣東刑名¶
　　稽察大理寺事務¶
　　廣西道監察御史滿洲漢人各一人(初設漢四人/順治十八年)¶
　　(裁一人康熈元年裁一/人乾隆十四年裁一人)分理廣西刑名稽察太僕¶
<pb:KR2m0015_WYG_082-8a>¶
　　寺事務¶
　　雲南道監察御史滿洲漢人各一人分理雲南刑¶
　　名稽察理藩院欽天監事務¶
　　貴州道監察御史滿洲漢人各一人(初設漢四人/順治十八年)¶
　　(裁二人康熈七年裁一人雍正四/年増一人乾隆十四年裁一人)分理貴州刑名¶
　　稽察鴻臚寺事務¶
　　(臣/)等謹按初滿洲䝉古御史自為定數不分道今¶
　　遵乾隆十四年所定滿漢御史分道之數考其沿¶
<pb:KR2m0015_WYG_082-8b>¶
　　革如右¶
　　其屬經厯滿洲漢人各一人(初設司務/後改經厯)都事滿洲¶
　　漢人各一人(初設漢軍都事一人/康熈三十九年裁)筆帖式滿洲三¶
　　十五人䝉古二人漢軍五人¶
　　稽察旗務每旗遣滿洲御史二人調旗派遣嵗一¶
　　更代(雍正元/年定)¶
　　稽察宗室於宗室之給事中或御史派二人嵗一¶
　　更代¶
<pb:KR2m0015_WYG_082-9a>¶
　　巡視京師通州十有四倉或御史或給事中各倉¶
　　一人嵗一更代以滿洲漢人叅半用(雍正五/年設)¶
　　巡視鹽課御史長蘆河東兩淮各一人均給勅書歳一¶
　　更代或奉¶
特簡用内務府司員(詳見征𣙜考又凡巡鹽及巡視/  盛京臺灣互見於後直省官)¶
　　巡視漕運淮安濟寧天津通州或御史或給事中¶
　　各一人嵗以次奏請各給闗防滿洲漢人叅半用¶
　　濟寧巡漕兼理疏濬運河之事¶
<pb:KR2m0015_WYG_082-9b>¶
　　巡視¶
　盛京吉林黒龍江滿洲御史或給事中各一人(三年/更代)¶
　　巡視歸化城察哈爾游牧各一人(三年/更代)¶
　　巡視臺灣或御史或給事中滿洲漢人各一人(三/年)¶
　　(更/代)漢御史兼提督臺灣學政¶
　　巡視五城分中東南西北或御史或給事中滿洲¶
　　漢人各一人三年差滿巡視地方釐剔姦弊以資¶
　　彈壓凡出差者則題請署事所屬兵馬司正指揮¶
<pb:KR2m0015_WYG_082-10a>¶
　　漢人各一人掌巡捕盜賊疏理街道及囚徒火禁¶
　　之事副指揮漢人各一人(初設二人康熈/十一年裁一人)吏目漢¶
　　人各一人凡京城内外咸畫境分領之¶
　　(臣/)等謹按崇德元年設都察院承政左右叅政及¶
　　理事官順治元年改從今名又有啟心郎滿洲一¶
　　人漢軍二人順治十五年裁䝉古章京二人康熈¶
　　元年裁蒙古御史二人康熈五十七年裁漢軍御¶
　　史八人康熈三十九年裁三人尋俱裁内務府御¶
<pb:KR2m0015_WYG_082-10b>¶
　　史四人雍正四年改𨽻山東道貴州道滿御史兼¶
　　管巡按御史毎省各一人順治元年設十七年裁¶
　　巡視上下兩江御史二人順治二年設六年裁巡¶
　　視屯田御史一人順治二年設四年裁督理陵西¶
　　甘肅洮寧等處茶馬御史一人順治二年設康熈¶
　　七年裁三十四年復設四十二年復裁巡視山東¶
　　湖河工務御史一人雍正元年設三年裁雍正三¶
　　年分遣滿漢御史及部員巡察各省專司稽察盜¶
<pb:KR2m0015_WYG_082-11a>¶
　　賊巡查驛站烟燉不干預地方事後亦裁¶
　　又謹按巡視五城初設滿洲漢軍漢人御史毎城¶
　　各一人六月更换一次雍正元年始定毎城或派¶
　　給事中或御史滿洲漢人各一人¶
　　六科¶
　　吏科戸科禮科兵科刑科工科掌稽察六部百司¶
　　之事凡¶
制勅宣行大事覆奏小事署而頒之如有失封還執奏¶
<pb:KR2m0015_WYG_082-11b>¶
　　内外章疏分類抄集叅署付部駁正其違悞焉¶
　　(臣/)等謹按六科於雍正元年始𨽻都察院職掌如¶
　　舊制凡出差則題請署事¶
　　吏科掌印給事中滿洲漢人各一人給事中滿洲¶
　　漢人各一人分稽銓衡註銷吏部順天府文卷¶
　　戸科掌印給事中滿洲漢人各一人給事中滿洲¶
　　漢人各一人分稽財賦註銷户部文卷¶
　　禮科掌印給事中滿洲漢人各一人給事中滿洲¶
<pb:KR2m0015_WYG_082-12a>¶
　　漢人各一人分稽典禮註銷禮部宗人府理藩院¶
　　太常寺光禄寺鴻臚寺國子監欽天監文卷¶
　　兵科掌印給事中滿洲漢人各一人給事中滿洲¶
　　漢人各一人分稽軍政註銷兵部鑾儀衞太僕寺¶
　　文卷¶
　　刑科掌印給事中滿洲漢人各一人給事中滿洲¶
　　漢人各一人分稽刑名註銷刑部文卷¶
　　工科掌印給事中滿洲漢人各一人給事中滿洲¶
<pb:KR2m0015_WYG_082-12b>¶
　　漢人各一人分稽工程註銷工部文卷¶
　　筆帖式八十人分𨽻各科視其事之繁簡為額¶
　　(臣/)等謹按初設六科增減不一順治十八年設滿¶
　　漢都給事中各一人滿漢左右給事中各一人漢¶
　　給事中二人其都給事中由左給事中轉左給事¶
　　中由右給事中轉康熈四年滿漢各留給事中一¶
　　人餘悉裁五年増定滿漢掌印給事中各一人¶
　　通政使司¶
<pb:KR2m0015_WYG_082-13a>¶
　　通政使司掌受内外章疏臣民宻封申訢之事凡¶
　　在外之題本奏本在京之奏本並受而進之於朝¶
　　覈其不如式及程途稽限者凡大政大獄咸得偕¶
　　部院預議焉通政使滿洲漢人各一人副使滿洲¶
　　漢人各一人㕘議滿洲漢人各一人¶
　　(臣/)等謹按順治元年初設有滿漢左通政各一人¶
　　漢右通政二人乾隆十年裁右通政一人十三年¶
　　復裁右通政一人以左通政改為副使初設滿左¶
<pb:KR2m0015_WYG_082-13b>¶
　　㕘議二人漢左右㕘議各二人康熈三十八年裁¶
　　漢右㕘議一人五十二年裁漢右㕘議一人乾隆¶
　　十年定滿漢㕘議各一人去左右銜¶
　　其屬經厯滿洲漢人各一人(初稱司務/後改經厯)掌出納文¶
　　移知事滿洲漢人各一人筆帖式滿洲六人漢軍¶
　　二人掌繙譯¶
　　登聞鼓㕔筆帖式滿洲一人漢軍一人¶
　　(臣/)等謹按舊例派給事中或御史一人更替管理¶
<pb:KR2m0015_WYG_082-14a>¶
　　康熈六十一年歸併通政使司兼管¶
　　又謹按設署以專掌書牘表疏章奏其制實昉於¶
　　宋之通進使與進奏院而明通政使承其制則法¶
　　更詳官更備焉洪武初置察言司既改置通政使¶
　　司建文中改司為寺改使為卿至永樂仍復舊制¶
　　推明代立法之初意原未嘗不善審命令達幽隠¶
　　凡執奏者毋忌避駁正者毋阿隨敷陳者毋匿蔽¶
　　引見者毋留難上諭所司諄諄訓飭故曽秉正劉¶
<pb:KR2m0015_WYG_082-14b>¶
　　仁之徒猶能循謹守法然其規太宻其權太重内¶
　　外章疏四方陳情或告不法等事總先由司啟視¶
　　然後奏聞甚至事闗機宻重大亦必用本司印記¶
　　乃入奏若徑自封奏則叅駁隨之大政大獄㑹推¶
　　文武大臣使司必皆叅預若是乎規條之宻事權¶
　　之重通政一司且中外庶政之扼其要矣嘉靖後¶
　　通政日不得人甚至趙文華與嚴嵩相結嵩恐劾¶
　　疏至無私人為之計遂專任文華俾得上下其手¶
<pb:KR2m0015_WYG_082-15a>¶
　　於是擅操章奏之權五軍六部莫之敢發而政府¶
　　大壞未嘗非綜要太重之故而司厥事者得乘間¶
　　行私也我¶
　國朝規制盡善深鑒有明一代稗政而獨定萬年無¶
　　弊之法凡内外臣工封事許其自達其陳事之疏¶
　　在京徑送内閣在外郵遞至司移送内閣則皆進¶
　呈¶
御覽無執奏之專無封駁之重無中蔽之隠無叅預之¶
<pb:KR2m0015_WYG_082-15b>¶
　　私於庶事為大公於羣情為直達所謂維政猶水¶
　　長得通流者歟此通政司一官名雖沿而實則異¶
　　謹考順治以來逮¶
聖上所定規制如右云¶
　　大理寺¶
　　大理寺掌審讞平反刑獄之政與刑部都察院為¶
　　三法司凡會勘之案先經刑部審明送都察院叅¶
　　核既確送大理寺平允㑹稿具題議同者合其㸔¶
<pb:KR2m0015_WYG_082-16a>¶
　　語異則另為一議具奏凡有應議大政大獄與六¶
　　部都察院通政使稱九卿㑹議焉卿滿洲漢人各¶
　　一人少卿滿洲漢人各一人(初設漢少卿二人乾/隆十三年裁一人)¶
　　其屬左右寺丞滿洲漢軍漢人左右各一人左右¶
　　評事漢人二人堂評事滿洲一人分掌在京及各¶
　　省刑名與刑部司官同御史稱小三法司㑹讞之¶
　　(初設有左右寺副二人漢軍/評事一人康熈三十八年裁)司務滿洲漢人各一¶
　　人筆帖式滿洲四人漢軍二人¶
<pb:KR2m0015_WYG_082-16b>¶
　　(臣/)等謹按順治十一年直省有恤刑一差五年一¶
　　次差官同巡按御史審録罪囚御史執法防其失¶
　　出恤刑原情防其失入刑部差郎中員外郎十三¶
　　人本寺差寺正寺副二人取諳練刑名科深任乆¶
　　者充選尋俱省¶
　¶
　¶
皇朝文獻通考卷八十二¶
