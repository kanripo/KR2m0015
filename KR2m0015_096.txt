# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:34.382977
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷九十六
<pb:KR2m0015_WYG_096-1a>¶
　欽定四庫全書¶
　皇朝文獻通考巻九十六¶
　　郊社考(六/)¶
　　　雩(禱水旱附/)¶
　　　(臣/)等謹按古者龍見而雩遇旱而禱以為百榖祈¶
　　　膏雨以為民請命皆王者敬天勤民之心也我¶
　　朝凡遇水旱或¶
　親詣祈禱或遣官將事皆本誠意以相感格不事虛文¶
<pb:KR2m0015_WYG_096-1b>¶
　　　初立¶
　神祇壇以禱水旱雩祀既舉禮儀修備間或遣禱山川¶
　　　悉準古典謹考¶
　國史備載於䇿¶
　　　順治十四年四月癸卯¶
世祖章皇帝以旱禱於¶
圜丘是嵗四月不雨¶
世祖躬行祈禱率羣臣致齋三日官民衣淺淡色服禁屠¶
<pb:KR2m0015_WYG_096-2a>¶
　　　宰不理刑名至期¶
皇帝素服詣¶
圜丘不設鹵簿不除道不奏樂不設¶
配位不奠玉不飲福受胙餘行禮如常儀遣官致祭¶
方澤¶
　社稷壇¶
　神祇壇應時大雨越三日遣官行告謝禮¶
　　　(臣/)等謹按¶
<pb:KR2m0015_WYG_096-2b>¶
　本朝定制嵗遇水旱則遣官祈禱¶
　天神¶
　地祇¶
　　太嵗¶
　社稷至於¶
親詣¶
圜丘即大雩之義初立¶
　天神壇於¶
<pb:KR2m0015_WYG_096-3a>¶
先農壇之南以祀¶
雲師¶
雨師¶
風伯¶
雷師立¶
地祇壇於¶
天神之西以祀¶
五嶽¶
<pb:KR2m0015_WYG_096-3b>¶
五鎮¶
四陵山(五今為/  陵山)¶
四海¶
四瀆¶
　京畿名山大川¶
　天下名山大川(詳見第/十卷)於禮本無専祀惟祈雨則修¶
　　祀事義與雩同既行常雩間有不雨仍遣官祗告¶
　　以祈甘雨雨潦祈晴冬旱祈雪亦如之祈而應則¶
<pb:KR2m0015_WYG_096-4a>¶
　　　報祀禮儀皆同直省各令建壇致祭常雩祈報皆¶
　　　循定制行禮¶
　　　十五年六月以久旱禱雨遣官詣各¶
壇致祭¶
　　　十六年五月以久雨祈晴遣官詣各¶
壇致祭如禱雨禮¶
　　　十七年六月丙申以久旱禱雨於¶
圜丘¶
<pb:KR2m0015_WYG_096-4b>¶
世祖章皇帝歩行詣¶
南郊齋宿行禮是年亢旱日久五月中遣官分詣各¶
　壇䖍禱如禮六月壬辰¶
諭禮部今夏亢𤾉日久農事堪憂朕念致災有由痛自刻¶
　責榖為民天非雨不遂竭誠祈禱積有日時乃精誠未¶
　達雨澤尚稽晝夜焦心不遑啟處兹卜於月之十三日¶
　預行齋戒黎明歩至¶
南郊於夜子刻祭告¶
<pb:KR2m0015_WYG_096-5a>¶
圜丘懇祈甘霖速降以拯災黎若仍不雨則再行躬禱務¶
　回¶
天意又¶
諭祭告為民請命應先詣¶
郊壇潔誠齋戒十三日歩至¶
南郊即於彼處齋戒三日以十五日之夜子刻祭告十三¶
　　　日丙申¶
皇帝率諸王文武羣臣素服歩至¶
<pb:KR2m0015_WYG_096-5b>¶
南郊齋宿是日早四際無雲頃之隂雲宻布甘霖大沛越¶
　　　三日戊戌行祀禮於¶
圜丘祭畢雨復降越四日辛丑遣官行告謝禮是時禮部¶
　　　奏請修舉名山大川及古帝王聖賢祀典從之¶
　　　康熈四年三月旱¶
命禮部遣官同河道總督朱之錫往泰山祈雨¶
　　　十年四月壬辰¶
聖祖仁皇帝禱雨於¶
<pb:KR2m0015_WYG_096-6a>¶
圜丘是嵗自春入夏亢陽不雨¶
諭㫖深自刻責即詣¶
天壇禱祀前期致齋三日素服詣¶
壇致祭旋以甘霖沾足遣官告謝俱與順治十四年同¶
　　　十七年六月丁亥¶
親祈雨於¶
圜丘是嵗夏旱¶
諭禮部朕惟天人感召理有固然人事失於下則天變應¶
<pb:KR2m0015_WYG_096-6b>¶
　於上㨗如影響豈曰罔稽今天氣亢𤾉禾苗枯槁朕夙¶
　夜靡寜力圖修省躬親齋戒䖍禱甘霖爾部擇期具儀¶
　來奏前期致齋至日自西天門歩行至¶
壇行禮時甘霖大沛仍歩出西天門乘馬回宫十八年四¶
　　　月十九年四月皆以祈雨¶
親詣行禮¶
詔諭修省直言得失清理刑獄得雨告謝皆同¶
　　　二十二年六月以天氣亢旱¶
<pb:KR2m0015_WYG_096-7a>¶
命建壇祈禱即日雨¶
　　　二十六年五月丁酉¶
親祈雨於¶
圜丘是月以天旱¶
諭九卿等曰京師為天下根本之地乃㡬月不雨朕甚憂¶
　之欲躬行祈禱大小臣工宜盡誠齋戒毋循故事至期¶
　　　素服乘馬自西天門歩行至¶
壇行禮¶
<pb:KR2m0015_WYG_096-7b>¶
御製祭文曰臣以𦕈躬仰承¶
天眷撫育羣黎兢兢業業惟恐隕越邇日自春徂夏雨澤¶
　愆期京輔亢暘深懐疚懼良由眇躬不徳政未咸宜大¶
　小臣工罔盡厥心惟君臣之咎於億兆何辜前者循省¶
　已過詔告四方而靈雨尚未霑足浹旬仰望彌切焦勞¶
　兹特潔蠲吉日率勵羣工實圖洗心齋祓將事呼籲¶
　上帝切望¶
慈休伏冀¶
<pb:KR2m0015_WYG_096-8a>¶
俯鑒誠懇大沛甘霖俾兆民之咸蘇惟邦家之有慶引領¶
郊壇尚祈¶
昭格謹告祭畢¶
　回鑾甘霖立降雨有香氣越日遣官告謝如儀¶
　　　二十八年六月丁未以旱¶
御製祭文遣官禱雨於¶
圜丘¶
　　　五十五年五月¶
<pb:KR2m0015_WYG_096-8b>¶
　駐蹕熱河以天旱減膳齋戒¶
諭京師䖍誠祈雨越七日雨始復常膳¶
　　　(臣/)等謹按水旱之災闗乎天運治世所不能無然¶
　　　聖賢之心則無事不惕厲靡已敬考¶
聖祖仁皇帝康熈五十六年冬¶
諭諸皇子及大臣等曰京師初夏每少雨澤朕臨御五十¶
　六年約有五十年祈雨每至秋成悉皆豐稔昔年曽因¶
　暵旱朕於宫中設壇祈禱長跪三晝夜日惟淡食不御¶
<pb:KR2m0015_WYG_096-9a>¶
　鹽醤至第四日歩詣¶
天壇䖍禱油雲忽作大雨如注歩行回宫水滿兩鞾衣盡¶
　沾濕後各省人至始知是日雨徧天下又¶
諭曰禮部於各寺廟祈雨所用僧人道士但務虚文殊無¶
　實意大約每月十八二十二十二二十四等日往往有¶
　雨人多言宜及此數日祈禱朕以為既知有雨何用禱¶
　為若知有雨而後禱此心便已不誠矣總之天行不齊¶
　多賴人事補救朕倉有餘粟帑有餘金隨時隨地皆可¶
<pb:KR2m0015_WYG_096-9b>¶
　賑濟故雖逢旱嵗亦不能災也恭誦¶
王言敬稽前事仰見六十年中祈禱之誠感格之理雖堯¶
　　　湯弗逮葢編纂有不能詳者焉¶
　　　雍正元年五月㣲旱甲申¶
世宗憲皇帝諭禮部䖍誠祈禱諸大臣各敬謹齋戒至於¶
　　　己亥¶
世宗減膳齋戒精䖍致禱甘雨大霈羣臣諄請乃照常進¶
　　　膳¶
<pb:KR2m0015_WYG_096-10a>¶
　　　二年二月辛未¶
親詣黒龍潭禱雨黒龍潭在都城西北金山之麓潭有黒¶
　　　龍禱雨輙應(詳見/羣祀)¶
聖祖時建廟致祭是年旱乃¶
親詣拈香致禱越數日¶
世宗親祭¶
　歴代帝王廟甘雨大&KR0584;羣臣衣盡沾濕各加¶
恩賜¶
<pb:KR2m0015_WYG_096-10b>¶
御製喜雨詩羣臣敬和¶
　　　五年七月以久雨¶
世宗齋戒祈晴時自初八九日隂雨連綿¶
世宗在圓明園行宫齋戒䖍禱十一日午刻冒雨歩行至¶
恩佑寺¶
聖祖仁皇帝御容前䖍誠叩懇雨勢遂緩次日晴越一日¶
　　　復雨乃詣¶
大髙殿䖍禱於¶
<pb:KR2m0015_WYG_096-11a>¶
上帝行禮畢回宫雨止天晴¶
　　　九年六月京師旱¶
世宗齋心祈禱命羣臣設壇祈雨即日大雨¶
　　　(臣/)等謹按¶
世宗憲皇帝十三年中偶值亢旱無不齋居䖍禱精誠感¶
　　　應史不絶書謹載數事以見敬¶
天憂民之意始終如一日云¶
　　　乾隆二年六月以天時亢旱遣官致祭¶
<pb:KR2m0015_WYG_096-11b>¶
　天神¶
　地祗¶
　　太嵗各壇及¶
　四海之神¶
　　　七年五月増¶
　神祗壇祈雨樂章是嵗夏旱¶
　皇上親禱黒龍潭復¶
　命於¶
<pb:KR2m0015_WYG_096-12a>¶
神祗壇祈雨増用樂章其後十七年禮臣奏言舊例祈¶
　　雨惟祈告於壇而不奏樂自乾隆七年始増樂章¶
　　揆之一應因事祗告之禮均不作樂殊未畫一至¶
　　甘雨霑足報祭之時僅用酒果脯醢與祈告相同¶
　　又與報祭之禮未稱請嗣後各壇告祭停止作樂¶
　　至報祭時均應加籩豆牲牢即將¶
神祗壇樂章用於報祭¶
詔令更議之尋奏言凡祈雨之祭時當待澤孔殷蠲誠¶
<pb:KR2m0015_WYG_096-12b>¶
　　致禱與因事祗告之禮原有不同儀文自宜周備¶
　　今奉¶
諭㫖祭祀用樂以導和氣而格神祗乃祀神之禮與齋¶
　戒徹懸自致誠恪其義各異且樂足以宣通隂陽之¶
　氣祈雨致祭仍當用樂為是應遵¶
㫖仍用樂章其¶
　太嵗壇祈雨樂章交樂部另行撰擬奏上允之¶
　　八年四月始行常雩禮於¶
<pb:KR2m0015_WYG_096-13a>¶
圜丘先是七年四月御史徐以升奏言堯水湯旱聖世不¶
　　　免災異之乘禱雨祈晴古來原有特舉之禮我¶
　皇上旰食宵衣勤求民瘼今春夏以來畿輔地方雨澤¶
　　　愆期¶
　深宫齋禱黙致精禋¶
　恩㫖頻頒大施觧澤臣竊以為祀典所在宜亟修也按¶
　　　春秋傳曰龍見而雩葢古者有雩祭之典所以為¶
　　　百榖祈膏雨也祭法曰雩宗祭水旱也月令仲夏¶
<pb:KR2m0015_WYG_096-13b>¶
　　　之月命有司祈祀山川百源大雩帝用盛樂命百¶
　　　縣雩祭百辟卿士有益於民者以祈榖實是為常¶
　　　雩乃若偶逢亢旱則又有雩周禮稻人旱暵共其¶
　　　雩斂春秋書雩二十有一故有一月而再雩者旱¶
　　　甚也是又因旱而雩義雖不同要之雩祭之典自¶
　　　古有之考雩字為吁嗟求雨之義其制則為壇於¶
　　　南郊之旁故魯南門為雩門是雩壇亦有其地矣¶
　　　自西漢之世雩禮始廢旱則禱祀天地宗廟晉永¶
<pb:KR2m0015_WYG_096-14a>¶
　　　和時議制雩壇於國南郊梁武帝始移於東郊又¶
　　　改燔燎而從坎瘞唐太宗又雩祀於南郊宋制孟¶
　　　夏雩祀昊天上帝前明雩壇在泰元門外是歴代¶
　　　皆雩也我¶
　　朝禮制具備㑹典載有¶
　躬禱之儀獨於雩祭尚未設有壇壝似屬缺典雖¶
郊祀之祭亦有¶
　雲雨風雷之神與¶
<pb:KR2m0015_WYG_096-14b>¶
　嶽鎮海瀆之位而禮必有所専設乃於祈禱之典似更¶
　　　覺誠敬周詳伏乞¶
　勅下禮臣博求典故詳考制度於京城之内擇地建立¶
　　　雩壇倣古龍見而雩之禮每年及期擇日致祭偶¶
　　　遇亢旱愆陽雨澤稀少即於此望告¶
　嶽鎮海瀆及諸山川能出雲雨者以祈求雨澤毋庸於¶
　　　各宫觀處祈禱再者祈雨祈晴事同一體倘有雨¶
　　　水過多祈求開霽之處請照祭法雩宗祭水旱之¶
<pb:KR2m0015_WYG_096-15a>¶
　　　例亦於雩壇致禱庻誠敬克伸於典禮似為允協¶
　　　併請停止僧道建壇諷經勿庸禁止屠宰照常辦¶
　　　理刑名又考之書曰王省惟嵗卿士惟月師尹惟¶
　　　日自古雨暘寒燠休咎攸闗不獨人君當誠心修¶
　　　省即大小臣工亦宜有省躬省職之思至於直省¶
　　　州縣亦應並設雩壇俾展祈求之典臣請京師地¶
　　　方或遇雨𤾉偶爾愆期應致祈禱者¶
　皇上於大内䖍誠致禱¶
<pb:KR2m0015_WYG_096-15b>¶
　特遣大臣官員詣壇致祭其王公各官員如何分班詣¶
　　　壇䖍誠祈禱及直省官員遇本地方水旱詣壇祈¶
　　　禱之處伏乞¶
　勅下禮臣一併詳議酌定儀注施行疏上¶
　詔禮部大學士㑹議尋議奏孟夏龍見擇日行常雩禮¶
　　　祀¶
昊天上帝於¶
圜丘以¶
<pb:KR2m0015_WYG_096-16a>¶
列聖配享¶
　四從壇從祀於下前期禮部奏請¶
　皇上親詣行禮或遣親王行事孟夏後旱則祈¶
　天神¶
　地祗¶
　　太嵗壇次祈於¶
　社稷壇次祈於¶
太廟皆七日一祈不雨或小雨不足還從各壇祈禱如初¶
<pb:KR2m0015_WYG_096-16b>¶
　　　旱甚乃大雩祀¶
昊天上帝於¶
圜丘先經祈禱¶
太廟既已䖍告¶
列祖此次不設¶
　配位仍設¶
　四從壇於下雨足則報祀或已齋未祈而雨及所曽經¶
　　　祈禱者皆報祀如常儀其以前望祭四海之禮可¶
<pb:KR2m0015_WYG_096-17a>¶
　　以停止再考古大雩用舞童二佾衣元衣各執羽¶
　　籥歌雲漢之詩今蒙¶
皇上倣雲漢之體¶
御製歌詩八章¶
聖念懇誠¶
宸章剴切從古未有應令舞童習歌交内務府製辦教¶
　　演所用¶
神祗壇樂章交與律吕正義館撰擬若乆雨祈晴之處¶
<pb:KR2m0015_WYG_096-17b>¶
　　厯考前代皆無禜祭雩壇之禮請倣春秋左傳鼓¶
　　用牲於社及文獻通考禜祭國門之禮但伐鼓禜¶
　　祭於京師國門視水來湧集最多之門而祭仍雨¶
　　不止則伐鼔用牲祭於社毋庸於各壇祈禱其僧¶
　　道建壇諷經應行停止餘皆如舊至直省州縣所¶
　　有耕耤田中皆設有壇祀應令於孟夏擇日行常¶
　　雩禮或有亢旱亦每七日先祭界内山川次祭社¶
　　稷致齋䖍禱雨澤但不得用大雩之禮其或霪潦¶
<pb:KR2m0015_WYG_096-18a>¶
　　　為災則伐鼔用牲禜祭城門以祈晴霽不必另設¶
　　　雩壇至京師雨暘愆期¶
　皇上於大内祈禱其専承祈禱之官¶
　天神¶
　地祗¶
　社稷¶
　　太嵗各壇遣王大臣一人¶
太廟¶
<pb:KR2m0015_WYG_096-18b>¶
上帝遣親王一人應陪祀各官皆一體齋戒詣壇行禮如¶
　　　遇¶
　皇上親詣¶
圜丘王以下俱陪祀疏上皆從之是嵗初舉雩祭¶
　皇上已降㫖親詣行禮醫院臣奏¶
　聖體㣲患初愈不宜勞動左右大臣言¶
　皇上誠敬之心至肫至切足以昭格¶
穹蒼雩祭為常行之典不必今嵗一定¶
<pb:KR2m0015_WYG_096-19a>¶
　親行乃遣恒親王𢎞晊恭代行禮¶
　　　九年四月乙卯雩於¶
圜丘¶
　皇上親詣行禮是年孟夏常雩祀前五日奉¶
　諭㫖雩祭之典所以為百榖祈膏雨也從前定議禮儀¶
　　　悉照恭祀¶
圜丘之制行朕思目下畿輔雨澤愆期此次舉行雩祭正¶
　　望恩迫切之時非每夏常雩可比其先期前詣齋宫¶
<pb:KR2m0015_WYG_096-19b>¶
　　及祭畢回鑾朕俱御常服不乗輦不設鹵簿不作樂¶
　　以示䖍誠祈禱為民請命之意¶
　　　五月乙酉¶
皇太后禱雨於¶
　龍神廟是年亢旱屢禱未應五月初二日¶
　皇上恭請¶
皇太后安還大學士等奉¶
　諭㫖一春以來雨澤稀少二麥黄萎今逾芒種之期甘¶
<pb:KR2m0015_WYG_096-20a>¶
　　霖猶未普降切恐秋禾難以佈種民食堪虞朕心憂¶
　　灼思過省愆無一時之暫釋朕詣¶
　暢春園問安¶
皇太后雖慈訓屢頒寛慰朕躬而每見¶
皇太后以天時亢旱憂形於色朕心更為不寜今日¶
皇太后從寢宫步行至園内¶
　龍神廟䖍誠祈禱朕敬聞之下惶恐戰慄此皆朕之不¶
　　徳不能感召¶
<pb:KR2m0015_WYG_096-20b>¶
天和而累¶
　母后焦勞至於此極為人子者實無地以自容即刻前往¶
　請¶
安諄懇謝罪恐衆不知以為他故並諭内外臣工知之¶
　　　二十四年四月丁巳孟夏常雩¶
　皇上親詣行禮以天時亢旱步行致禱前三日奉¶
　諭㫖日者恭逢雩祭農民望澤正殷朕宵旰靡寜仰祈¶
靈貺宜從抑損以𢡟寅承前詣¶
<pb:KR2m0015_WYG_096-21a>¶
壇齋宿所司應設法駕鹵簿一概停止視¶
壇位拈香時服常服至翼朝由齋宫步行恭詣幄次行禮¶
　　　五月辛丑¶
　皇上步禱¶
　社稷壇¶
　御製祝文薦玉行禮(社稷詳見/    門)¶
　　　六月庚申大雩於¶
圜丘祀前五日奉¶
<pb:KR2m0015_WYG_096-21b>¶
　諭㫖朕躬祭¶
方澤值祈雨之時竭誠籲懇未獲甘霖夏至已逾迫不可¶
　　待後日即進宫徹膳䖍齋思過待¶
命十一日敬舉大雩之禮以祈¶
天祐¶
　御製祝文曰臣奉¶
命嗣服今二十四年無嵗不憂旱今嵗甚焉曩雖失麥可¶
　　望大田兹尚未種赤地里千嗚呼其恵雨乎常雩步¶
<pb:KR2m0015_WYG_096-22a>¶
　　禱未䝉¶
靈佑¶
　方社¶
方澤均漠弗佑為期益迫嗟萬民誰救敢辭再瀆之罪用¶
　　舉大雩以申前奏嗚呼其恵雨乎¶
上天仁愛生物為心下民有罪定宥林林百辟卿士供職¶
　　惟欽此罪不在官不在民實臣罪之日深然¶
上天豈以臣一身之故而令萬民受災害之侵嗚呼其恵¶
<pb:KR2m0015_WYG_096-22b>¶
　　雨乎謹以臣身代民請¶
命昭昭在上言敢虚佞計窮力竭辭戅誠罄油雲沛雨¶
居歆賜應嗚呼其恵雨乎謹告己未¶
　皇上乗馬詣¶
　　齋宫齋宿正祭日戴雨纓冠素服步詣¶
圜丘壇行禮十二十三日大雨霑足乃令直𨽻總督飭所¶
　　　屬有司勸種晩禾酌借牛具籽種以待秋成¶
　　　二十八年四月京師㣲旱遣官祈禱¶
<pb:KR2m0015_WYG_096-23a>¶
上帝¶
太廟¶
　天神¶
　地祗¶
　社稷¶
　　太嵗各壇尋得雨報祭如禮¶
　　　三十一年五月京師㣲旱遣官祈禱尋得雨報祭¶
　　　如禮¶
<pb:KR2m0015_WYG_096-23b>¶
　　　三十五年四月癸丑常雩於¶
圜丘定遣官省視籩豆詣¶
壇降輦儀節¶
　諭朕祗肅明禋恭遇¶
郊壇大祀竭誠致慎向於致祭¶
圜丘先期敬宿齋宫必躬詣¶
神位前升香展禮其省視籩豆臨期由禮臣請㫖或循例¶
　　遣官或降㫖親莅而朕每親詣者多今朕年屆六旬¶
<pb:KR2m0015_WYG_096-24a>¶
郊祀大典嵗嵗躬行即將來晉袠日髙仍當弗懈益䖍惟¶
　　是儀文品節之間畧宜折𠂻至當可以永逺率由行¶
　　之無斁如先期赴壇時¶
神位前允宜躬親展謁其省視籩豆應按例専遣臣工莅¶
　　事不必更請㫖至赴壇所經由道路向由¶
　昭亨門外降輦步入第步履遥逺當質明行事轉恐失¶
　　儀嗣後應改由¶
　廣利門入於向時祭畢乗輦處降輦¶
<pb:KR2m0015_WYG_096-24b>¶
　　　五月以京師㣲旱¶
　命禮部照例䖍禱又¶
　諭刑部清釐庶獄以祈雨澤¶
　　　(臣/)等謹按三十六年三十九年四十年四十七年¶
　　　四五月間京畿偶遇雨澤愆期俱¶
　命禮部照例䖍申祈禱並清理刑獄霑足後報謝如儀¶
　　　四十三年四月¶
　皇上齋禱黑龍潭五月¶
<pb:KR2m0015_WYG_096-25a>¶
　詣時應宫禱雨¶
　　　(臣/)等謹按頻年以來偶遇缺雨¶
　上親詣黒龍潭時應宫䖍求輙獲甘㴻是嵗禱黒龍潭¶
　　　後¶
　諭禮部按例䖍祈¶
　神祗各壇五月¶
　詣時應宫䖍求并¶
　命大臣往石匣䖍禱白龍潭翊日大雨霑足各報謝如¶
<pb:KR2m0015_WYG_096-25b>¶
　　　儀¶
　　　四十七年四月壬申常雩於¶
圜丘¶
　諭常雩大典朕親詣行禮凡執事諸臣胥應共矢恪恭¶
　　　一切禮器於朕未經齋宿之先預行𣲖員周視均宜¶
　　敬謹安設誠以敬¶
天大典小心昭事之忱大小臣工所當共凛乃朕行禮時¶
　　見¶
<pb:KR2m0015_WYG_096-26a>¶
壇内懸掛天燈僅止二盞更衣幄次所設坐褥亦不整齊¶
　　夫敬¶
天所以勤民龍見而雩典禮尤重朕古稀之年尚敬謹為¶
　　民請命乃大小諸臣疎忽若此不得不嚴加懲創禮¶
　　部工部太常寺官並分别降譴有差¶
　常雩禮始乾隆八年至乾隆五十年¶
　皇上親詣數次¶
　　　(乾隆九年四月乙夘/十年四月乙夘)¶
<pb:KR2m0015_WYG_096-26b>¶
　　　(十一年四月丙子/十二年四月乙丑)¶
　　　(十四年四月庚辰/十五年四月丙子)¶
　　　(十七年四月戊戌/十八年四月辛夘)¶
　　　(十九年四月乙酉/二十年四月己酉)¶
　　　(二十一年四月辛丑/二十三年四月辛酉)¶
　　　(二十四年四月丁巳/二十五年四月辛巳)¶
　　　(二十六年四月丙子/二十八年四月辛夘)¶
　　　(二十九年四月戊子/三十年四月癸夘)¶
<pb:KR2m0015_WYG_096-27a>¶
　　　(三十二年四月庚子/三十三年四月庚申)¶
　　　(三十四年四月乙夘/三十五年四月癸丑)¶
　　　(三十七年四月辛未/三十八年四月甲午)¶
　　　(三十九年四月丙戌/四十年四月甲申)¶
　　　(四十三年四月丁酉/四十四年四月辛酉)¶
　　　(四十六年四月己酉/四十七年四月壬申)¶
　　　(四十八年四月丁夘/五十年四月丙戌)¶
　　孟夏常雩儀¶
<pb:KR2m0015_WYG_096-27b>¶
　　　龍見常雩之禮嵗以孟夏即事於¶
圜丘準冬至大祀儀祝辭曰維某年月日¶
　　嗣天子臣御名敢昭告於¶
皇天上帝曰臣恭承¶
帝命率育寰區民為邦本深思稼穡之艱難食乃民天惟¶
　　兾雨𤾉之時若用蠲吉日肅展明禋兹當龍見之期¶
　　爰舉祈年之典維¶
皇上帝鑒兹將享之誠用康兆民咸受明昭之¶
<pb:KR2m0015_WYG_096-28a>¶
賜俾五風十雨黍稷維馨九榖三農順成有慶奉¶
太祖承天廣運聖徳神功肇紀立極仁孝睿武端毅欽安¶
　𢎞文定業髙皇帝¶
太宗應天興國𢎞徳彰武寛温仁聖睿孝敬敏昭定隆道¶
顯功文皇帝¶
世祖體天隆運定統建極英睿欽文顯武大徳𢎞功至仁¶
純孝章皇帝¶
聖祖合天𢎞運文武睿哲恭儉寛裕孝敬誠信中和功徳¶
<pb:KR2m0015_WYG_096-28b>¶
大成仁皇帝¶
世宗敬天昌運建中表正文武英明寛仁信毅大孝至誠¶
憲皇帝侑¶
神尚¶
　饗祀日迎¶
神樂奏靄平之章奠玉帛樂奏雲平之章進俎樂奏需平¶
　　　之章初獻樂奏霖平之章亞獻樂奏露平之章三¶
　　　獻樂奏霑平之章徹饌樂奏靈平之章送¶
<pb:KR2m0015_WYG_096-29a>¶
神樂奏霮平之章望燎樂奏霈平之章¶
　回鑾樂奏祐平之章¶
　　　右常雩¶
　　大雩祀¶
圜丘儀¶
　　　大雩之禮孟夏常雩後不雨既徧祈三復仍不雨¶
　　　乃諏吉修大雩禮於¶
圜丘¶
<pb:KR2m0015_WYG_096-29b>¶
　　　右諏吉¶
　　　既諏吉翰林院撰擬祝辭或¶
　皇帝親製祝文先期齋戒如常禮齋之日禁斷屠宰祀¶
　　　前一日¶
　皇帝御常服於¶
　　太和殿眡祝版執事官咸常服太常寺卿率屬掃除¶
　　　潔器陳備脯醢果實設¶
皇天上帝神座於¶
<pb:KR2m0015_WYG_096-30a>¶
圜丘第一成南向設¶
　　四從神位於第二成東西向¶
　皇帝詣¶
壇齋宿常服出宫乘騎不乘輦不設鹵簿不陳樂前引後¶
　　　扈大臣侍衛咸常服導從¶
　　午門鳴鐘不陪祀王公百官常服跪送¶
　駕至¶
　郊壇由西門入至¶
<pb:KR2m0015_WYG_096-30b>¶
　昭亨門外降騎步行恭眡¶
壇位上香行禮如儀¶
　　　右減服御徹樂¶
　　　祀之日¶
　皇帝雨冠素服步禱於¶
壇扈從官及陪祀執事各官咸雨冠素服恭行雩禮不燔¶
　　　柴不進俎不飲福受胙餘與常雩同¶
　皇上行三獻禮畢復位北向立協律郎引舞童十有六¶
<pb:KR2m0015_WYG_096-31a>¶
　　　人衣元衣執羽翳進為八列典儀賛舞童歌詩賛¶
　　　引奏跪¶
　皇帝跪羣臣皆跪舞童乃舞皇舞按節歌¶
　御製雲漢詩八章(詩見/樂考)歌畢引退賛引奏拜興¶
　皇帝率羣臣行三拜禮興乃徹饌送¶
帝神望燎並如常雩之儀禮畢¶
　皇帝還宫¶
　　午門鳴鐘不陪祀王公百官常服跪迎如初儀¶
<pb:KR2m0015_WYG_096-31b>¶
　　　右大雩¶
　　　直省雩祭之禮嵗孟夏後諏吉行常雩禮祭¶
　雲雨風雷及境内¶
　　山川¶
　　城隍之神與春秋祀儀同(詳見第/七卷)若間不雨及潦諏¶
　　　宜祀之辰撰祝文備牲器守土大吏率屬素服䖍¶
　　　禱為民請命行禮儀節與常祀同既應而報則朝¶
　　　服將事禮與祈祀同各府州縣雩若祈報均同省¶
<pb:KR2m0015_WYG_096-32a>¶
　　㑹¶
　　右直省雩祭祈報¶
　¶
　¶
　¶
　¶
　¶
　¶
<pb:KR2m0015_WYG_096-32b>¶
　¶
　¶
　¶
　¶
　¶
　¶
　¶
皇朝文獻通考卷九十六¶
