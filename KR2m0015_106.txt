# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:34.652486
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷一百六
<pb:KR2m0015_WYG_106-1a>¶
　欽定四庫全書¶
　皇朝文獻通考卷一百六¶
　　羣祀考(下/)¶
　　　直省専祀¶
　　　順治三年¶
勅封顯佑通濟之神¶
　　　(臣/)等謹案㑹典載神謝姓名緒浙人行四讀書金¶
　　　龍山明景泰間建廟沙灣盖崇祀已久至是加封¶
<pb:KR2m0015_WYG_106-1b>¶
　　　廟祀宿遷從河臣請也其後¶
　南巡恒遣官致祭¶
　　　是年加¶
　　運河龍神封號定致祭禮時從河臣請下禮部議封¶
　　運河龍神為延庥顯應分水龍王之神令河道總督¶
　　　以時致祭¶
　　　康熙十九年加封福建¶
　　海神天妃為䕶國庇民妙靈昭應宏仁普濟天妃神¶
<pb:KR2m0015_WYG_106-2a>¶
　　　莆田林氏靈應之迹著於前代師征臺灣神湧潮¶
　　　以濟師遂克厦門及平臺灣亦顯靈異¶
詔加封號遣官致祭又立祠於原籍六十年臺灣有警神¶
　　　復湧潮濟師¶
世宗憲皇帝追褒神功¶
御書神昭海表廟額分懸原籍舊祠厦門鎮祠臺灣府祠¶
　　　雍正十一年福建督臣郝玉麟以省城神廟請入¶
　　　祭典並請各省俱行廟祀皆允之乾隆二年加¶
<pb:KR2m0015_WYG_106-2b>¶
　　天后封號増福佑羣生四字尋加誠感咸孚四字凡¶
　　　廟之所在皆以春秋致祭¶
　　　二十二年遣官致祭¶
　　雞公山神時以議政王大臣等奏大兵向駐永興城¶
　　　中與賊對壘仰荷¶
上天眷佑靈神顯助於雞公山真武廟旁竪旗立隊一時¶
　　　官兵及賊衆無不共見於是我軍氣奮賊勢遏阻¶
　　　其雞公山廟神應特致褒旌載之祀典以垂永久¶
<pb:KR2m0015_WYG_106-3a>¶
　　從之遣禮部司官齎香帛往祀有司春秋致祭行¶
　　禮¶
　　雍正二年封雲南各¶
　鹽井神為普潤龍王之神春秋致祭¶
　　三年封¶
　青海水神為靈顯青海之神先是大軍西征道經青¶
　　海於塞外嚴寒之候湧泉濟軍督臣請加褒封允¶
　　之遣官致祭建立石碑以滿漢䝉古三體字様勒¶
<pb:KR2m0015_WYG_106-3b>¶
　　封號以垂永久¶
　　是年加封浙江¶
　江海保障之神時以撫臣法海疏言呉國上大夫伍¶
　　員唐呉越武肅王錢鏐宋安濟公張夏實為浙省¶
　　江海保障之神又明代紹興知府湯紹恩創築三¶
　　江閘有功紹郡請各加封號修整廟宇春秋致祭¶
　　下禮部議封伍員為英衛公廟祀錢塘封錢鏐為¶
　　誠應武肅王廟祀杭州封張夏為静安公廟祀蕭¶
<pb:KR2m0015_WYG_106-4a>¶
　　山封湯紹恩為寧江伯廟祀紹興其後建海神廟¶
　　皆與配食之列¶
　　四年加封¶
　寧漕公¶
　永濟之神春秋致祭明工部尚書宋禮開㑹通河用¶
　　汶上老人白英策分水濟運事載史策舊有廟祀¶
　　禮及英河臣以其治河濟運永垂功績請加封號¶
　　乃封宋禮為寧漕公白英為永濟之神於汶上縣¶
<pb:KR2m0015_WYG_106-4b>¶
　　祠廟祭之¶
　　五年封四川灌縣都江堰口¶
　通佑王顯英王之神時以四川巡撫憲徳疏言都江¶
　　堰口廟祀李二郎有功蜀地請加封號下禮部議¶
　　言按史記漢書専載蜀守李氷鑿離堆穿三江功¶
　　績歴歴可考惟灌縣志書内有使其子二郎鑿山¶
　　穿江之語是二郎雖能成父之績李氷實主治水¶
　　之功又考玉圻續文獻通考載元至順元年曽並¶
<pb:KR2m0015_WYG_106-5a>¶
　　　加封號今既言有功於蜀屢彰顯應理宜並崇祀¶
　　　典該撫祇請封其子而不及李氷似未妥協¶
詔令並給封號乃封李氷為敷澤興濟通佑王李二郎為¶
　　　承績廣惠顯英王令地方官春秋致祭¶
　　　六年封河東鹽池為¶
　　昭惠阜裕鹽池之神春秋致祭¶
　　　七年封浙江¶
　　蛟門山龍神為涵元昭泰鎮海龍王之神時以漕運¶
<pb:KR2m0015_WYG_106-5b>¶
　　　總督性貴疏言蛟門山龍神例於六月朔日致祭¶
　　　雨旱祈禱有驗靈應甚著請加封號禮部議覆允¶
　　　之載入祀典¶
　　　是年封寧夏¶
　　大渠龍神為寧渠普利龍王之神先是¶
世宗憲皇帝特命大臣督理寧夏水利修建大渠及六年¶
　　　改渠既訖工以封號祀典請¶
詔加封致祭嵗以春秋禮祀其後惠農昌潤二渠既成寧¶
<pb:KR2m0015_WYG_106-6a>¶
　　　夏寧朔二縣各建祠宇皆令以春秋仲月照山川¶
　　　禮致祭嗣是大清漢唐三渠皆廟祀如之¶
　　　八年封浙江¶
　　清溪神為保濟顯佑侯神姓戴名繼元宋時以拯溺¶
　　　沒於溪中屢著靈異元代封顯佑侯總督李衛疏¶
　　　言清溪地方屢有水患賴神捍禦且有䕶衛漕艘¶
　　　之功請加封號奉¶
㫖加封春秋廟祀於徳清縣¶
<pb:KR2m0015_WYG_106-6b>¶
　　　是年封故廣東海安營水師副將江起龍為英佑¶
　　　驍騎將軍立廟徐聞海口春秋致祭將軍在官以¶
　　　公事沒於海頗著靈異保䕶商民有功守臣以為¶
　　　言故封¶
　　　十年封廣西興安縣陡河¶
　　海陽山神為安流襄績海陽山神嵗以季秋九日致¶
　　　祭¶
　　　十一年封廣西鬱林州¶
<pb:KR2m0015_WYG_106-7a>¶
　泉神為昭徳沛澤泉源之神時巡撫金鉷疏言鬱林¶
　　州之富民鄉湧瑞泉二穴味甘色清足以灌田利¶
　　民令選地建祠春秋祀之¶
　　十二年令祀山西介休縣¶
　水神廟時巡撫石麟奏介休縣上堡村向有水泉久¶
　　淤於十一年秋冬復發又湧新泉可灌民田其處¶
　　向有水神廟請重修致祀從之¶
　　是年加封江西鄱陽湖¶
<pb:KR2m0015_WYG_106-7b>¶
　顯佑安瀾之神春秋致祭神為唐忠臣張巡布政使¶
　　李蘭奏言故唐御史中丞張巡見危授命保障江¶
　　淮江西居民廟祀最盛捍禦鄱陽一湖屢昭顯應¶
　　請加封賜祭從之廟祀於饒州之浮梁縣¶
　　乾隆三年加封河南¶
　靈佑襄濟之神河臣白鍾山疏言陳留河神觀所祀¶
　　黄大王神姓黄名守才偃師人禱泉禱雨皆著靈¶
　　應請加封號春秋致祀從之至四十五年大學士¶
<pb:KR2m0015_WYG_106-8a>¶
　　阿桂奏豫省河神最著靈驗者為靈佑襄濟之神¶
　　請於其子孫中賞給奉祀生一人得¶
㫖允行¶
　　四年加封江南¶
　彰靈衛漕之神時河臣髙斌疏言清口張将軍廟神¶
　　名祥宿遷人漕船商船䖍禱響應請加封號列祀¶
　　典允之¶
　　八年加封廣西¶
<pb:KR2m0015_WYG_106-8b>¶
　顯佑英濟廣福王之神時巡撫楊錫紱疏言神為蜀¶
　　漢禆將武當溺於溪中屢著靈異請加封號許之¶
　　二十二年建¶
　顯佑通濟神廟於徐州先是二十一年秋徐之孫家¶
　　集黄河奪溜大發帑金塞之越嵗¶
皇上親臨閱視以河溜刷深神明黙佑令地方官擇地¶
　　建廟於雲龍山之北先是廟祀宿遷康熙三十九¶
　　年曾¶
<pb:KR2m0015_WYG_106-9a>¶
詔加封昭靈效順至是復加封廣利安民立碑紀實嵗以¶
　　　春秋致祭¶
　　　是嵗於甘肅嘉峪關外立¶
　　龍神廟春秋致祭¶
　諭㫖嘉峪關外路多戈壁從前並無水泉今年大兵經¶
　　過鑿井得泉水勢騰湧普濟軍行此實神明贊佑所¶
　　致昔年¶
皇祖用兵時地湧靈泉曾於拖犁地方建廟以答神庥今¶
<pb:KR2m0015_WYG_106-9b>¶
　　即照例交該督建造二十四年廟成立碑致祭春秋¶
　　　祀之¶
　　　二十五年修涿州¶
　　佑濟龍神祠涿州城北為胡良拒馬二河所滙明代¶
　　　曽建橋河徙而橋廢是年移建通橋隄長二百丈¶
　　　祠在橋東南¶
　御製碑文勒石¶
　　　三十二年¶
<pb:KR2m0015_WYG_106-10a>¶
諭東西二淀為畿輔滙萃清流之所邇年瀦蓄安恬節¶
　宣有藉近淀村莊田土泛溢無虞而菰蒲魚蠏之饒¶
　利賴於民生者更大兹者春巡郊甸循覽河堤鳯艇¶
　乗流祥飈助順尤足徴神貺之昭宜建専祠用答靈¶
　佑著該督方觀承卜地興工特崇廟祀以示妥神報¶
　功之典¶
　　四十二年陶莊開放引河工成¶
命建¶
<pb:KR2m0015_WYG_106-10b>¶
　河神廟嵗以春秋致祭¶
御製碑文紀之四十五年¶
皇上南巡¶
親詣陶莊¶
　河神廟瞻禮以儀封漫工未成¶
黙致䖍禱儀封兩壩自行合龍即告功成¶
　　是年¶
封故河臣朱之錫為助順永寧侯時以大學士阿桂奏¶
<pb:KR2m0015_WYG_106-11a>¶
　　言順治年間總河朱之錫功著南豫二省沒為河¶
　　神屢著靈應請¶
特賜位號得¶
㫖交禮部酌議位號尋議上從之¶
　　四十九年河南蘭陽睢寧新堤并引河工成¶
命建¶
　河神廟於南岸¶
御製碑文紀之¶
<pb:KR2m0015_WYG_106-11b>¶
　¶
　¶
　¶
　¶
　¶
　¶
　¶
皇朝文獻通考卷一百六¶
