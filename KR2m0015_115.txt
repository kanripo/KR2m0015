# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:34.898421
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷一百十五
<pb:KR2m0015_WYG_115-1a>¶
　欽定四庫全書¶
　皇朝文獻通考卷一百十五¶
　　宗廟考(九/)¶
太廟¶
　　　功臣配享¶
　　　(臣/)等謹按從享¶
廟廷諸臣之名已見於前時享儀設神座文中兹叙其䝉¶
　　國厚恩列廡先後之嵗永昭勲伐焉¶
<pb:KR2m0015_WYG_115-1b>¶
　　　崇徳元年四月丙戍以武功郡王禮敦巴圖魯配¶
　　　享¶
廟廷(王妃/並配)同日以直義公費英東𢎞毅公額亦都配享¶
廟廷¶
　　　(臣/)等謹按一王二功臣之從享備見於¶
　　盛京¶
太廟¶
太宗文皇帝諏吉丙戌奉安文中迨順治元年¶
<pb:KR2m0015_WYG_115-2a>¶
世祖章皇帝定鼎¶
　　京師九月壬子奉¶
太祖髙皇帝¶
孝慈髙皇后¶
太宗文皇帝神位於¶
太廟是日從享以入史臣祗載有捧二功臣牌位儀節恭¶
　　繹¶
太宗文皇帝肇建¶
<pb:KR2m0015_WYG_115-2b>¶
太廟祭告¶
太祖山陵文追尊¶
四祖安設¶
神位即繼設¶
　伯祖禮敦巴圖魯配位然後及於功臣費英東額亦都¶
　　　配位親賢之序秩然則順治元年九月壬子武功¶
　　　郡王牌位當先二功臣以入而不列於二功臣之¶
　　　列也今¶
<pb:KR2m0015_WYG_115-3a>¶
　前殿東廡多羅通逹郡王列第一位居武功郡王之右¶
　　　則復以親序云¶
　　　順治元年以武勲王揚古利配享¶
廟廷¶
　　　九年六月丙寅追諡功臣圖爾格為忠義公圖賴¶
　　為昭勲公配享¶
廟廷仍立碑於其墓¶
　　　十一年三月乙邜以多羅慧&KR0530;郡王額爾衮多羅¶
<pb:KR2m0015_WYG_115-3b>¶
　　　宣獻郡王界堪多羅通逹郡王雅爾哈齊配享¶
廟廷(王妃/並配)¶
　　　雍正二年正月庚辰以大學士一等公諡文襄圖¶
　　　海配享¶
廟廷圖海子孫等具疏謝¶
恩¶
世宗憲皇帝諭曰此出自¶
聖祖皇考所遺恩㫖爾祖茂著功勲爾等其法祖報効各¶
<pb:KR2m0015_WYG_115-4a>¶
　相奮勉¶
　　　八年以和碩怡賢親王允祥配享¶
廟廷五月丙子¶
世宗憲皇帝諭曰怡親王忠孝性成端方清直當年事我¶
聖祖皇考敬謹恪恭克盡子臣之道深䝉¶
皇考慈愛而王慎宻有加小心安分此中外所共知者逮¶
　朕御極之初命王總理事務王夙夜匪懈公爾忘私精¶
　白一心無欺無隠其殫竭忠誠贊襄於宻勿之地者八¶
<pb:KR2m0015_WYG_115-4b>¶
　年有如一日至於軍務機宜度支出納興修水利督領¶
　禁軍凡宫中府中事無巨細皆王一人經畫料理無不¶
　精詳妥協符合朕心無煩朕之指示其有闗於吏治民¶
　生之利弊有聞必奏每語必詳而為國家保䕶善類培¶
　養人才一片篤摯真切之念形於寤寐是以雍正四年¶
　特書忠敬誠直勤慎廉明八字以賜比時降㫖朕深知¶
　王之徳洞悉王之心覺此八字實不能盡王之美善不¶
　過就王事朕之大端而言耳盖王實能佐朕治安天下¶
<pb:KR2m0015_WYG_115-5a>¶
　朕實賴王翼贊昇平且王居心之和平公正行事之寛¶
　厚仁慈皆足享遐齡而綿夀&KR0555;豈朕有獲罪於¶
上天¶
皇考之處而奪我忠誠輔弼之賢王若是之速耶惟王為¶
聖祖皇考之令子為我朝¶
列祖之功臣允宜配享¶
太廟列於從前建立大功諸王之次庶於王之功徳相副¶
　且可上慰¶
<pb:KR2m0015_WYG_115-5b>¶
列祖¶
皇考在天之心¶
　　　(臣/)等謹按是月壬午¶
諭凡告¶
廟典禮所闗有書王名之處仍用原名今於王配食¶
列祖之鉅典遵書原名¶
　　　乾隆十年以大學士鄂爾泰配享¶
廟廷先是雍正十三年八月二十四日奉¶
<pb:KR2m0015_WYG_115-6a>¶
　上諭雍正八年六月内欽奉¶
皇考諭㫖張廷玉器量純全抒誠供職其纂修¶
聖祖仁皇帝實録宣力獨多每年遵㫖繕寫上諭悉能詳¶
　逹朕意訓示臣民其功甚鉅鄂爾泰志秉忠貞才猷經¶
　濟安民察吏綏靖邊疆泃為不世出之名臣此二人者¶
　朕可保其始終不渝萬年之後二臣著配享¶
太廟欽此朕欲將¶
皇考此㫖入於¶
<pb:KR2m0015_WYG_115-6b>¶
遺詔内頒發大學士鄂爾泰張廷玉屢行固辭朕惟知遵¶
　　奉¶
皇考聖㫖復再三降㫖而鄂爾泰張廷玉又懇切奏請稽¶
　　古典禮然朕意以為必應入於¶
遺詔今鄂爾泰張廷玉既以稽古典禮奏請著總理事務¶
　　莊親王果親王㑹同徐本慶復鄂善魏廷珍備查古¶
　　典詳議具奏嗣王大臣等議覆臣等伏查帝王升祔¶
　　　太廟必有配享之臣所以表徳酬勲垂諸不朽也我¶
<pb:KR2m0015_WYG_115-7a>¶
大行皇帝統御寰區勤求治理深仁厚澤萬國均霑至於¶
　　　優恤大臣尤為篤厚凡有寸長足録無不仰叨¶
恩奬而於公忠體國之臣尤必錫之¶
殊榮隆以¶
曠典如大學士鄂爾泰張廷玉者乆在¶
聖明洞鑒之中是以特書¶
諭㫖宻封内廷臣等伏查明太祖洪武二年以李善長等¶
　　　七人入太廟配享再查歴代遺詔史不備載而當¶
<pb:KR2m0015_WYG_115-7b>¶
　　　洪武之時即命李善長等從祀自必仿傚前代曽¶
　　有之成規理合謹遵¶
　諭㫖繕入¶
遺詔臣等愚見如此是否有當伏候¶
　聖訓奉¶
　諭㫖王大臣所議是欽此至是年春大學士鄂爾泰病¶
　　　故四月丙辰¶
　皇上諭大學士鄂爾泰公忠體國直諒持躬乆任邊疆¶
<pb:KR2m0015_WYG_115-8a>¶
　　茂著惠績簡預機務思日贊襄才裕經綸學有根柢¶
　　不愧國家之柱石允為文武之儀型嚮用方殷倚毘¶
　　正切去冬忽嬰痰疾朕心廑念選醫調治存問日頒¶
　　今春病勢有加朕親往視加銜太傅冀其漸次獲痊¶
　　不意竟至不起朕心深為震悼親臨祭奠特㫖輟朝¶
　　二日披覽遺疏具見忠君愛國之悃忱尤為追念不¶
　　置昔我¶
皇考有配享¶
<pb:KR2m0015_WYG_115-8b>¶
太廟之遺詔著該部遵奉舉行¶
　　　十五年以定邊左副將軍固倫額駙喀爾喀扎¶
　　　薩克和碩超勇襄親王策凌配享¶
廟廷二月己丑¶
　皇上諭定邊左副將軍固倫額駙喀爾喀扎薩克和碩¶
　　超勇襄親王策凌以名藩尚主班崇懿戚在¶
皇祖時即已宣力邊陲勲猷茂著¶
皇考眷注優隆晉爵親王任專閫外身先血戰殄靖狡寇¶
<pb:KR2m0015_WYG_115-9a>¶
　　偉績丕昭益勤忠藎朕以王¶
兩朝勲舊倚毘彌殷寄重長城倍加渥澤前聞遘疾遄命¶
　　賜藥選醫令伊子馳驛侍奉復遣侍衛前往存問方¶
　　期漸就痊可忽聞溘逝深為震悼特用加恩賜銀一¶
　　萬兩治喪命貝勒羅卜藏侍衛徳山往奠茶酒允伊¶
　　子所請扶櫬來京合窆固倫公主園寢到京之日朕¶
　　親臨奠醊一應齊集典禮俱照宗室親王典禮行考¶
　　諡建碑具如儀式自昔功臣勲戚侑食廟廷以王之¶
<pb:KR2m0015_WYG_115-9b>¶
　　功宜得配享¶
太廟雖蒙古親藩從未有與配享者朕以王功在王室名¶
　　勒旗常簡在乆孚宜膺特典且令衆䝉古知朕崇奬¶
　　賢勞中外一體俾共知感奮益切勸勉並照和碩怡¶
　　賢親王之例崇祀賢良祠永垂秩祀以示朕酬庸展¶
　　親優賢篤舊至意¶
　　　二十年以致仕大學士張廷玉配享¶
廟廷四月壬子¶
<pb:KR2m0015_WYG_115-10a>¶
　皇上諭致仕大學士張廷玉歴事¶
三朝宣力年乆勤勞夙著受恩最深前以其年屆八旬精¶
　　神衰憊特加體恤准令退休實朕優念老臣本懐至¶
　　於配享¶
太廟一事係奉¶
皇考世宗憲皇帝遺詔遵行而恩禮攸隆則非為臣子者¶
　　所可要請及朕賜詩為券又不親赴宫門謝恩自不¶
　　得不示以薄譴用申大義今張廷玉患病溘逝要請¶
<pb:KR2m0015_WYG_115-10b>¶
　　之愆雖由自取¶
皇考之命朕何忍違且張廷玉在¶
皇考時勤慎贊襄小心書諭原屬舊臣宜加優䘏應仍謹¶
　　遵¶
遺詔配享¶
太廟以彰我國家酬奬勤勞之盛典¶
　　　四十三年正月辛未¶
　命禮親王代善睿親王多爾衮鄭親王濟爾哈朗豫親¶
<pb:KR2m0015_WYG_115-11a>¶
　　王多鐸肅親王豪格克勤郡王岳託配享¶
太廟是日奉¶
　諭㫖睦親彰善王政宜先繼絶昭忠聖經所重朕自臨¶
　　御以來間日恭閲¶
列祖¶
列宗實録一冊因得備知¶
祖宗創業艱難及爾時懿親藎臣勤勞佐命底定中原偉¶
　　伐殊功實為從古所未有而當時䇿勲錫爵榮號崇¶
<pb:KR2m0015_WYG_115-11b>¶
　　封所以酧答者本從優厚迨其後或有及身縁事旋¶
　　被降削者或有子孫承襲更易封號者迄今平情凖¶
　　理若不為之溯述闡揚追復舊恩于心實冇所未惬¶
　　因念睿親王多爾衮當開國時首先統衆入闗埽蕩¶
　　賊氛肅清宫禁分遣諸王追殱流冦撫定疆陲一切¶
　　創制規模皆所經畫尋即奉迎¶
世祖車駕入都定國開基以成一統之業厥功最著顧以¶
　　攝政有年威福不無専擅諸王大臣未免畏而忌之¶
<pb:KR2m0015_WYG_115-12a>¶
　　遂致沒後為蘇克薩哈等所搆授欵于其屬人首告¶
　　誣以謀逆經諸王定罪除封其時我¶
世祖章皇帝實尚在冲齡未嘗親政也夫睿王果萌異志¶
　　則方兵權在握何事不可為且吳三桂之所迎勝國¶
　　舊臣之所奉止知有攝政王耳其勢更無難號召即¶
　　我滿洲大臣心存忠篤者自必不肯順從然彼誠圖¶
　　為不軌無難潛鋤異己以逞逆謀乃不於彼時因利¶
　　乗便直至身後以歛服僭用明黄龍衮指為覬覦之¶
<pb:KR2m0015_WYG_115-12b>¶
　　証有是情理乎况英親王阿濟格其同母兄也於追¶
　　捕流賊回京時誆報李自成身死且不候¶
㫖班師睿王即遣員斥責其非並免王公等往迎之禮又¶
　　因阿濟格出征時脅令巡撫李鑑釋免逮問道員及¶
　　擅至鄂爾多斯土黙特取馬令議其罪降為郡王平¶
　　日辦理政務秉公持正若此是果有叛志無叛志乎¶
　　又¶
實録載睿王集諸臣貝勒貝子公大臣等遣人語曰今觀諸¶
<pb:KR2m0015_WYG_115-13a>¶
　　王貝勒大臣但知諂媚於余未見冇尊崇¶
皇上者予豈能容此昔¶
太宗升遐嗣君未立英王豫王跪請予即尊位予曰爾等¶
　　若如此言予當自刎誓死不從遂奉¶
皇上纘承大統似此危疑之時以予為君子尚不可今乃¶
　　不敬¶
皇上而媚予予何能容自今以後有盡忠¶
皇上者予用之愛之其不盡忠不敬事¶
<pb:KR2m0015_WYG_115-13b>¶
皇上者雖媚予予不爾宥也且云¶
太宗恩育予躬所以特異於諸子弟者盖深信諸子之成¶
　　立惟予能成立之毎覧¶
實録至此未嘗不為之墮淚則王之立身行事實能篤忠¶
　　藎感¶
厚恩深明君臣大義尤為史冊所罕覯使王彼時如宋太¶
　　宗之處心積慮則豈肯復以死固辭而不為邪説揺¶
　　惑耶乃令王之身後乆抱不白之寃于泉壤心甚憫¶
<pb:KR2m0015_WYG_115-14a>¶
　　焉假令當時王之逆迹稍有左騐削除之罪果出于¶
　　我¶
世祖聖裁朕亦寧敢復翻成案乃實由宵小奸謀搆成寃¶
　　獄而王之政績載¶
實録者皆有大功而無叛逆之跡又豈可不為之昭雪乎¶
　　昨于乾隆三十八年因其塋域乆荒特勅量為繕葺¶
　　並准其近支以時祭掃然以王之生平盡心王室尚¶
　　不足以慰彼成勞朕以為應加恩復還睿親王封號¶
<pb:KR2m0015_WYG_115-14b>¶
　追諡曰忠補入¶
玉牒並令補繼襲封照親王園寢制度修其塋墓仍令太¶
　　常春秋致祭又如豫親王多鐸從睿親王入闗肅清¶
　　京輦即率師西平流冦南定江浙實為開國諸王戰¶
　　功之最乃以睿親王之誣獄株連降其親王之爵其¶
　　後又改封信郡王雖至今承襲罔替但以王之勲績¶
　　超邁等倫自應世祚原封以彰殊眷豈可以風影微¶
　　𤯝輒加貶易乎朕以為應復其原封又諸王中披堅¶
<pb:KR2m0015_WYG_115-15a>¶
　　執鋭拓土開疆共成一統之業者如禮親王代善後¶
　　改封康親王鄭親王濟爾哈朗後改封簡親王肅親¶
　　王豪格後改封顯親王克勤郡王岳託後改封平郡¶
　　王當時俱茂著壯猷克昭駿烈載在宗盟今其子孫¶
　　所襲均非始封之名外人不知妄疑宗藩當國家締¶
　　造時有大勲勞而後裔均不得長延帶礪似為闕典¶
　　何以垂貽奕禩示酧庸追本之義朕以為應復其原¶
　　號著交軍機大臣會同宗人府悉心妥議具奏再配¶
<pb:KR2m0015_WYG_115-15b>¶
　　享¶
太廟諸王僅有通逹武功慧哲宣獻四郡王其¶
太祖¶
太宗¶
世祖時戮力行間櫛風沐雨之親藩如前所舉數人皆未¶
　　之及蓋由當時議禮親王各懐私意遂爾沒其勛伐¶
　　不得同侑馨香豈足以彰公道所有睿親王禮親王¶
　　鄭親王豫親王肅親王克勤郡王俱著補署牌位配¶
<pb:KR2m0015_WYG_115-16a>¶
　　享¶
太廟用以妥功宗而昭渥典并將此通諭知之欽此嗣宗¶
　　　人府㑹同軍機大臣議奏禮親王睿親王鄭親王¶
　　　豫親王肅親王克勤郡王奉¶
　㫖配享¶
太廟所有東廡序次禮親王應在宣獻郡王之下睿親王¶
　　　等以次列叙奉¶
　諭㫖依議¶
<pb:KR2m0015_WYG_115-16b>¶
　　　功臣配享入¶
廟儀禮部承¶
　㫖具疏行工部製神主龕座祭案具製成擇吉鐫字如¶
　　式恭遇四時大饗前期遣官一人祗告¶
太廟如常儀是日太常寺官入¶
廟設龕座於配饗之次陳俎豆鑾儀衛設采亭於工部堂¶
　　　露臺上奉神主遣官一人(諸王以郡王/功臣以大臣)詣工部奉¶
　　　主置采亭内民校舁行前列御仗(王吾仗功/臣引仗)自工¶
<pb:KR2m0015_WYG_115-17a>¶
　　　部中門出鴻臚寺官二人乗馬前引遣官從至東¶
　　　長安門(王至門/天安)御仗采亭止遣官自亭奉主鴻臚¶
　　　寺官二人導引由東長安左門入¶
　端門左門至¶
太廟㦸門右門(自街門入/皆由右出)鴻臚寺官止太常寺官引至甬¶
　　道右拜位(王階上功/臣階下)北面立遣官置主於拜位代¶
　　　行三跪九叩禮畢奉神主興奉安於配享之次(王/東)¶
　　　(廡功臣/西廡)行三叩禮退¶
<pb:KR2m0015_WYG_115-17b>¶
　¶
　¶
　¶
　¶
　¶
　¶
　¶
　皇朝文獻通考卷一百十五¶
