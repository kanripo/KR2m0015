# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:35.484135
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷一百三十六
<pb:KR2m0015_WYG_136-1a>¶
　欽定四庫全書¶
　皇朝文獻通考卷一百三十六¶
　　王禮考(十二/)¶
　巡幸¶
　　　(臣/)等謹按四巡之典載在虞書時邁之歌列於周¶
　　　頌所以觀民設教展義示度典至重也漢唐以後¶
　　　偶有巡幸之文鮮聞勤民之實我¶
　　朝¶
<pb:KR2m0015_WYG_136-1b>¶
列聖相承以無逸作所為¶
家法¶
聖祖仁皇帝翠華臨幸察吏治恤民隐相度河防講求水¶
　　　利若山東山西若河南陜西若江南浙江¶
宸逰所經父老謳思數十年如一日以至塞垣清暑畿輔¶
　　　水圍嵗每舉行凡以體乾健而敷兑澤¶
聖謨深逺誠足為萬世法我¶
　皇上繩¶
<pb:KR2m0015_WYG_136-2a>¶
武紹聞自强不息¶
　御極五十年來舉行時巡之典詣¶
　　盛京¶
　幸齊魯禮嵩洛厯三晉而東南呉越¶
　車駕特六至焉所過整飭官吏加恵黎元嶽瀆懐柔神¶
　　　人胥洽至於河隄海塘¶
　躬親相度指示機宜以為一勞永逸之計前者敬遵¶
聖祖仁皇帝前後省方恭侍¶
<pb:KR2m0015_WYG_136-2b>¶
太皇太后¶
皇太后鉅典祗奉¶
聖母親掖¶
安輿錫類推恩罔不周溥仰見¶
　天家孝徳之隆¶
聖母尊養之備逺邇欣愉殊音同聲則又稽諸往牒罕有¶
　　　倫比者也謹彚次厯年¶
　巡典具著於篇其蠲租免賦勸學造士優老恤刑諸大典¶
<pb:KR2m0015_WYG_136-3a>¶
　　　則分見於國用學校刑考兹不載若夫¶
　　盛京之地王業肇基¶
聖祖仁皇帝凡三巡我¶
　皇上已四詣報本追逺愷澤覃敷則謹載於¶
　謁¶
陵門至於¶
　巡幸近畿行慶施恵諏咨民莫一嵗之間¶
　六飛屢駕其詳見於¶
<pb:KR2m0015_WYG_136-3b>¶
　　起居注編年紀月有舉必書兹惟恭載最初一次嗣¶
　　　後事同一例者不備書¶
　　　天聰三年三月¶
上南巡閲視邊境城垣頺壊者¶
車駕次牛莊命築新城高二丈二尺有竒加雉堞¶
賜督工諸臣宴次海州有漢民夫婦俱百餘嵗子年七十¶
　　　有三¶
召見令守臣善視之¶
<pb:KR2m0015_WYG_136-4a>¶
　　　九年三月¶
上巡幸盛京北山道經都統楞額禮墓下馬以金盃酌酒¶
　　　奠而痛哭之¶
　　　崇徳七年五月¶
上閲草場渡遼河¶
閲視牛馬羣¶
　　　順治三年十月定¶
　行幸迎送禮儀所經過地方文官知縣以上武官逰擊¶
<pb:KR2m0015_WYG_136-4b>¶
　　　以上於本境道右百步外跪迎送地方官百里内¶
　　　者來朝百里外者免¶
　　　八年四月定諸王文武羣臣扈從及接¶
　駕送¶
　駕凡¶
　大駕行幸扈從及留京和碩親王多羅郡王多羅貝勒¶
　　　各具吉服齊集朝房候¶
　駕出宫於¶
<pb:KR2m0015_WYG_136-5a>¶
　午門内分兩翼序立¶
駕至金水橋俱跪候¶
駕過隨出留京固山貝子以下文武各員及隨行固山¶
　　貝子公都統各具吉服於¶
　午門外常朝處分兩翼序立¶
駕出午門俱跪候¶
駕過其留京王以下都統以上俱隨行候¶
㫖方囘扈從䕶軍統領副都統參領等官各率本旗兵¶
<pb:KR2m0015_WYG_136-5b>¶
　　丁於¶
駕出門外排列跪候¶
駕過各照旗按隊隨行¶
駕還宫諸王貝勒各具朝服於¶
　午門外各樓邊分兩翼序立固山貝勒以下及文武¶
　　各官各具朝服於¶
　午門外常朝處序立¶
駕至王以下皆跪候¶
<pb:KR2m0015_WYG_136-6a>¶
　駕過諸王貝勒隨入¶
　　午門於内金水橋前分兩翼序立¶
　駕入宫乃退凡諸王貝勒貝子公等扈從俱分翼隨¶
　駕行¶
　召問則勒馬稍後欠身恭對赴¶
　駐蹕所俱於百步外下馬扈從大臣官員候¶
　御前鹵簿及諸王貝勒貝子公䕶衛過畢按旗分翼隨¶
　　　行若¶
<pb:KR2m0015_WYG_136-6b>¶
　召問從旁入勒馬稍後欠身恭對赴¶
　駐蹕所於二百步外下馬是月¶
上行幸塞外禮部奏言¶
聖駕出都行幸地方官例進御膳等物得¶
㫖進獻禮物出自民間有司以此進奉於禮不合今後永¶
　不許進¶
　　　十六年十一月¶
上巡幸近畿過昌平州遣官分祭明諸陵¶
<pb:KR2m0015_WYG_136-7a>¶
親至明崇禎帝陵前酹酒遣學士麻勒吉奠明太監王承¶
　　　恩墓¶
諭有司明代諸陵樹木永禁樵采¶
　　　康熈七年九月¶
諭吏部兵部朕頃以秋冬農隙講武之時欲一往邊外閲¶
　視不久即還今覽諸臣前後各疏稱今嵗災變甚多不¶
　宜出邊以致兵民困苦朕思諸臣抒陳忠悃直言進諫¶
　深為可嘉已允所請停止邊外之行以後國家𦂳要重¶
<pb:KR2m0015_WYG_136-7b>¶
　大事情如有未當務将所見直陳朕不憚更改¶
　　　八年十月¶
諭户部朕巡厯所至凡御用器物皆係所司由京城供辦¶
　毫無取於地方除内廏之馬不用飼秣即部撥馬匹所¶
　需芻豆亦屬無多向聞地方官指稱御用私派民間預¶
　為儲偫既不銷算又不還民貪汚官吏侵肥入己苦累¶
　小民重違法紀自後務加嚴禁倘有仍前借端科派者¶
　所司官嚴察叅究重懲如匿不上聞事發一併治罪¶
<pb:KR2m0015_WYG_136-8a>¶
　　　十一年正月¶
上奉¶
太皇太后幸赤城湯泉先期¶
諭有司動支帑金前往修理道路毋得擾民¶
啓蹕之日¶
上隨¶
太皇太后輦步行至神武門乗馬路出南口遣内大臣祭¶
　　　明代諸陵過八達嶺¶
<pb:KR2m0015_WYG_136-8b>¶
上自山麓下馬扶¶
太皇太后輦¶
太皇太后念¶
上步行勞苦諭乗馬¶
上奏曰此處道路必扶御輦於心始安至坦道始乗馬過¶
　　　長安嶺亦如之¶
駐東山廟地少水是日山泉忽湧成河人馬皆足飲及至¶
　　　湯泉每日詣¶
<pb:KR2m0015_WYG_136-9a>¶
太皇太后行宫問¶
安以耕耤屆期回京行禮禮畢復¶
幸湯泉給换班兵丁口糧銀兩¶
回鑾日¶
上扶¶
太皇太后輦行數步方乗馬行過長安嶺大雨¶
上下馬步行扶¶
輦至嶺上¶
<pb:KR2m0015_WYG_136-9b>¶
太皇太后欲少憇¶
上即趨行命取凉棚親視安置及下嶺仍步行如初過八¶
　　　達嶺亦如初及囘京至神武門下馬扶¶
太皇太后輦入宫隨詣¶
太皇太后宫問¶
安¶
　　　(臣/)等謹按天子之徳莫先於孝¶
聖祖仁皇帝孝事¶
<pb:KR2m0015_WYG_136-10a>¶
兩宫恭奉¶
太皇太后詣湯泉步行扶輦嗣後奉¶
仁憲皇太后南巡攬江山之名勝士庶之歡抃喜動¶
慈顔中外傳為盛事我¶
　皇上敬承¶
家法時邁所至恭奉¶
聖母皇太后安輿以展養志之誠仰見我¶
　　朝¶
<pb:KR2m0015_WYG_136-10b>¶
聖母嗣徽衍慶¶
　一人推恩錫類之隆軌前後輝燿伊古以来所未有也¶
　　　十六年九月¶
上巡視沿邊内外諸䝉古王公等来朝貢駝馬調喀喇沁¶
　　　杜楞郡王扎什鎮國公烏忒巴喇一等塔布囊西¶
　　　達等率兵丁一十五百名来為嚮導各賜衣㡌帶¶
　　　鞾白金縀布有差¶
　　　二十年九月¶
<pb:KR2m0015_WYG_136-11a>¶
上巡幸近畿¶
召霸州知州呉鑑保定縣知縣李文英詢以地方被災若¶
　　　何民生若何鑑等奏畢¶
上曰知州知縣最為親民之官必忠勤守法愛惜百姓方¶
　為稱職若肆其貪殘貽害地方國家自有定法也直𨽻¶
　　　巡撫于成龍入見¶
上密詢百姓生業地方事宜¶
賜以御衣¶
<pb:KR2m0015_WYG_136-11b>¶
　　　(臣/)等謹按自是嵗以後¶
聖祖巡省畿甸嵗恒舉行以肄習水圍循視河隄觀風問¶
　　　俗勤恤民隠於輦轂之下尤加意焉一逰一豫無¶
　　　非事者頌聲之作洵與夏諺同軌矣¶
　　　二十二年二月¶
上幸五臺山¶
諭巡撫穆爾賽等曰五臺繁峙静樂崞縣等處地瘠民貧¶
　爾等既膺簡用必持己亷潔恪共職業務期利興害除¶
<pb:KR2m0015_WYG_136-12a>¶
　使民生各得其所不然罪有所歸矣六月¶
上奉¶
太皇太后出古北口避暑閏六月¶
幸興安拜察地方¶
召科爾沁達爾漢親王額駙班第阿禄科爾沁多羅郡王¶
　　　額駙色楞翁牛特多羅杜楞郡王畢禮衮達頼喀¶
　　　喇沁多羅杜楞郡王扎什及公台吉官兵等¶
諭曰人生以道理為重人為情欲所牽恣意妄為以致䘮¶
<pb:KR2m0015_WYG_136-12b>¶
　身皆由不明道理之故耳朕見其無知䧟罪甚為憫惻¶
　即今阿禄科爾沁翁牛特二旗盗賊甚衆為盗賊而致¶
　富者能有幾人身受惡名被獲則死凡貧富皆由天命¶
　違理妄求能必得乎爾等各遵法守分有牲畜者擇水¶
　草善地畜牧能耕田者勤於耕種則各得生理天亦佑¶
　之倘有貧困至極無以聊生者該管之主宜加撫恤使¶
　之得所坐視其迫於饑寒以致離散爾等之心何安朕¶
　本内外一視並無分别爾外國遇年嵗荒歉朕即運糧¶
<pb:KR2m0015_WYG_136-13a>¶
　米賑濟或有困乏即賜牲畜縀疋無非慮爾失所之意¶
　况此畨巡幸爾等或有過犯朕並不執法治罪且頻加¶
　賞賚優待爾等於此可見嗣後爾等宜遵守教諭革除¶
　惡習以副朕好生之意及¶
囘鑾日復¶
諭八旗䕶軍統領等榖者生民之命一嵗不登則一嵗乏¶
　食今正秋收之時田穀未獲向恐擅放馬匹蹂踐禾苖¶
　屢降明諭傳飭今觀隨從人等尚有未遵法令蹂踐民¶
<pb:KR2m0015_WYG_136-13b>¶
　田者爾等各嚴緝以聞¶
　　　(臣/)等謹按此¶
巡幸熱河避暑之始自是每嵗夏月¶
啓鑾至秋則舉獮狩之典仰見¶
聖祖健行不息詰戎綏逺之¶
家法超越往古矣九月¶
上奉¶
太皇太后幸五臺山¶
<pb:KR2m0015_WYG_136-14a>¶
上過涿州以長城嶺山徑險峻先往親視所修道路命裕¶
　　　親王福全恭親王常寜隨¶
太皇太后駕行¶
諭扈從各官凡經過地方不許隨從人等借名市物擾害¶
　小民犯者并其主罪之至曲陽縣以行近五臺戒扈從¶
　　　人等勿射生¶
太皇太后駕至長城嶺¶
上侍左右親督校尉及隨從人等前後扶行厯嶺路數盤¶
<pb:KR2m0015_WYG_136-14b>¶
　　　山勢巉崿險隘殊甚¶
太皇太后諭曰嶺路實險予及此而止積誠已盡五臺諸¶
　寺應行䖍禮者皇帝代我行之猶我親詣也¶
上下馬受¶
命躬送¶
鑾輿還龍泉闗仍命裕親王福全扈行¶
上瞻禮五臺諸寺發白金三百兩綿三百觔命有司分給¶
　　　所過地方貧民¶
<pb:KR2m0015_WYG_136-15a>¶
　　　二十三年九月¶
上東巡先是吏科給事中王承祖疏請巡狩燔柴泰山即¶
　　　過孔林觀禮器下九卿議應如所奏從之遂¶
諭户部曰朕軫念蒼生勤求治理邇年以来於畿輔郡縣¶
　時行厯覽補助兼施今俯允廷議諏吉東巡正欲體察¶
　民情周知吏治一切沿途供用皆令在京有司儲備毫¶
　不取之民間猶恐地方官役不能深體朕懐借端支應¶
　妄行濫取今特加申飭如有悖㫖私徴一經發覺定行¶
<pb:KR2m0015_WYG_136-15b>¶
　從重治罪更念此畨巡厯原以撫䘏編氓問俗觀風於¶
　閭閻休戚務期洞曉凡經過地方百姓須各安生業照¶
　常寜處毋得遷移逺避反滋擾累爾部即行令該地方¶
　徧令曉諭知之前期¶
頒詔天下曰帝王誕膺景命統御萬邦道重觀民政先求¶
　莫是以虞廷肆覲肇舉省方周室懐柔式歌時邁詩書¶
　具在典制丕昭朕仰荷¶
天庥纘承¶
<pb:KR2m0015_WYG_136-16a>¶
祖烈撫兹兆庶期底時雍夙夜孜孜懋求治理以富以教¶
　靡敢怠遑猶慮蔀屋艱難㒺由上達故於直𨽻郡縣周¶
　覽巡行勤施補助更念山左等處土宜俗尚不加循習¶
　曷克周知矧嵗逢甲子世際昇平聿圖泰運之恒新在¶
　措芸生於豫大乗時命駕咨彼民依但樂利祗慰夫一¶
　方而徳澤未敷於九有朕心歉焉用是特昭公普以宏¶
　仁庶奏諴和之盛治於戲時臻熈皥彌隆寛䘏之恩户¶
　樂清寜丕篤綿長之慶布告天下咸使聞知¶
<pb:KR2m0015_WYG_136-16b>¶
車駕發京師日鹵簿大駕照常陳設王以下文武各官跪¶
　　　送如常儀經過百里以内地方官率本地鄉紳士¶
　　　民迎於十里之外本地鎮守滿漢官軍各整隊伍¶
　　　亦於十里外恭迎至山東泰安州¶
親詣¶
　　嶽廟祀¶
　　泰山之神遂登泰山絶頂侍臣請往觀捨身崖¶
上曰愚民無知惑於妄誕之説以捨身為孝不知身體髪¶
<pb:KR2m0015_WYG_136-17a>¶
　膚受之父母不敢毁傷故曾子有臨深履薄之懼且父¶
　母愛子惟疾之憂子既捨身不能奉養父母是不孝也¶
　此等事宜曉諭嚴禁使百姓不為習俗所誤觀之何為¶
　　　至桃源縣¶
閲黄河北岸諸險工指授河臣方畧¶
上目擊隄夫作苦駐轡久之親加奨勞復¶
諭河臣曰隄上工役勞苦倍常所給工食為數無幾恐不¶
　肖官役從中侵蝕當使人人得沾實恵渡黄河遣官祭河¶
<pb:KR2m0015_WYG_136-17b>¶
　　神¶
上臨視天妃閘水勢湍急令河臣改為草壩另設七里太¶
　　　平二閘以分水勢¶
御舟過髙郵湖見民間田廬多在水中惻然念之因登岸¶
　　　循行隄畔十餘里¶
召耆老詳問被災之由復¶
諭督臣曰朕此行原欲訪問民間疾苦凡地方利弊必設¶
　法興除使之各得其所昔堯憂一夫之不獲况目睹此¶
<pb:KR2m0015_WYG_136-18a>¶
　方被水情形豈可不為拯濟耶渡江乘沙船風浪恬静¶
　　　舟行甚速¶
上顧侍臣曰自兵興以来恢復岳州長沙多得此船之力¶
　今海㝢承平昔時戰艦僅供巡幸渡江之用然安當思¶
　危治當思亂朕乗此舟未嘗不念艱難用武之時非以¶
　觀遊為樂也至蘇州府¶
上謂侍臣曰向聞呉閶繁盛今觀其土風大略尚虛華安¶
　佚樂逐末者衆力田者寡遂至家鮮盖藏人情澆薄為¶
<pb:KR2m0015_WYG_136-18b>¶
　政者當使之去奢返朴事事務本庻幾家給人足可挽¶
　頺風漸摩既久自有熈皥氣象至江寜府遣官祭¶
　　明太祖陵¶
御製祝文¶
上仍親詣¶
　　明太祖陵奠酒是日過明故宫慨然久之¶
幸江寜教場令將軍副都統總兵等官校射¶
上親射右發五矢五中左發五矢四中士民觀者咸歡呼¶
<pb:KR2m0015_WYG_136-19a>¶
　　　動地¶
上將囘鑾地方文武各員及縉紳士民數十萬跪送¶
諭之曰朕向聞江南財賦之地今觀市鎮通衢似覺充盈¶
　其鄉村之饒人情之朴不及北方皆因粉飾奢華所致¶
　爾等大小有司當潔己愛民奉公守法激濁揚清體恤¶
　民隱副朕老安少懐之至意至江都縣¶
命吏部尚書伊桑阿等往視海口議疏導之法至淮安府¶
閲髙家堰及黄河南岸諸險工至宿遷縣¶
<pb:KR2m0015_WYG_136-19b>¶
閲隄工居民老㓜數千人跪迎隄畔其年老貧寒者各賜¶
　　　白金¶
駕至曲阜縣親詣¶
　　先師廟致祭特行三跪九叩禮遣官祭啓聖公皆¶
御製祝文禮成¶
上御詩禮堂選孔氏子弟二人進講經書周覽¶
　　先聖遺蹟復詣¶
　　孔林酹酒¶
<pb:KR2m0015_WYG_136-20a>¶
御前曲柄黄盖留設¶
　　先師廟廷遣恭親王常寜及禮部尚書介山祭¶
　　元聖周公廟¶
御製祝文¶
　　　二十八年正月¶
上南巡先期¶
諭吏部户部兵部工部朕統莅寰宇二十八年於兹早作¶
　夜思勤求治理務恤黎庶永圖乂安如黄運兩河運道¶
<pb:KR2m0015_WYG_136-20b>¶
　民生攸係朕日切心勞比年工役雖漸有緒而應修應¶
　塞議論紛紜曩嵗巡幸曾允淮揚士民所請疏濬下河¶
　前已興工尚稽底績屢經廷議請朕親行閲視今特諏¶
　吉南巡躬厯河道兼欲觀覽民情周知吏治所至沿途¶
　供億皆令在京所司儲偫一切不取之民間即有日用¶
　應需該衙門於所在地方照市估平買不許錙銖抑勒¶
　小民猶恐地方官吏不能悉體朕懐借名科派供應今¶
　特頒諭嚴飭如有悖㫖借端私徴者察實即以軍法從¶
<pb:KR2m0015_WYG_136-21a>¶
　事地方文武大小官員不許與扈從官員指稱交戚輙¶
　通餽遺違者並以軍法從事其扈從大小官員及隨往¶
　傔役如有生事擾民者一并從重治罪朕兹巡省原以¶
　軫恤編氓咨諏風俗凡經過地方百姓各安生業務令¶
　廛無廢市隴不輟耕毋得倉皇驚避輙滋煩擾其軍民¶
　人等懐奸挾詐希逞私憤擅於駐蹕處所凟行告訢者¶
　一概嚴禁倘有妄控除所告事不與准理外仍嚴加治¶
　罪爾部即傳諭各該督撫備行曉諭以副朕恵愛元元¶
<pb:KR2m0015_WYG_136-21b>¶
　至意¶
駕過獻縣民有進嘉禾一莖雙穂者¶
諭侍臣曰自古聖王不貴金玉而貴五穀穀者民之命也¶
　朕甚寳之至山東¶
躬率文武諸臣望祭¶
　　岱宗行禮至江南界¶
閲視中河親坐隄上出河圖指示諸臣至揚州府¶
諭江浙督撫諸臣曰朕省察黎庶疾苦兼閲河工巡幸江¶
<pb:KR2m0015_WYG_136-22a>¶
　南便道至浙觀方問俗簡約儀衛鹵簿不設扈從者僅¶
　三百餘人頃經維揚民間結綵歡迎盈衢溢巷雖出恭敬¶
　愛戴之忱恐至稍損物力甚為惜之朕視宇内編氓皆¶
　吾赤子惟使比户豐饒即不張結綵幔朕心亦所嘉悦¶
　前途經厯諸郡邑宜體朕意悉為停止又見百姓老㓜¶
　男婦奔走雜遝瞻望恐後未免諠譁擁塞念此行原以¶
　為民不嚴警蹕但人衆無所區别高崖水次或有傾跌¶
　之虞一夫不獲其所足軫朕懐此後止於夾道跪迎勿¶
<pb:KR2m0015_WYG_136-22b>¶
　得紊亂追趨致有諸患自蘇州抵杭州府¶
諭扈從部院諸大臣曰朕稽古省方咨求治理閲視河道¶
　期底平成凡有利於民生必令羣沾實恵念政治所先¶
　在崇文教江南浙江為人文萃集之地入學額數應酌¶
　量加增永昭宏奨江寜鎮江杭州駐防滿洲漢軍兵丁¶
　鎮守要地久厯嵗時深用軫念應加恩賚以彰優恤自¶
　南巡以来所經過地方官員除八法處分及列欵糾劾¶
　外凡因公罣悞降級留任者俱准與開復降級調用者¶
<pb:KR2m0015_WYG_136-23a>¶
著帶所降之級留任其經過地方現在監禁人犯除十¶
惡及詔欵所不赦等罪並官員犯贓者不宥外其餘自¶
康熈二十八年二月十一日以前死罪及軍流徒罪以¶
下已結未結俱准寛釋以示朕赦罪宥過之意備辦船¶
隻地方各官効力勤勞著該督撫㑹同奉差官員確查¶
具題各加一級縴夫供役勞苦亦著該督撫察明人數¶
量給恩賞朕厪念民依特蠲租賦總期實徳潤澤蒼生¶
近見民間有建立碑亭稱頌徳意者雖出羣黎感戴之¶
<pb:KR2m0015_WYG_136-23b>¶
誠但恐各郡皆然未免致損民力誠使閭閻殷阜則禆¶
益良多碑亭何與焉嗣後亦宜停止江浙錢糧既經蠲¶
豁猶慮有不肖有司借端詞頌朘削民生著諸督撫嚴¶
行禁飭至各處𣙜闗原有則例朕舟行所至諮訪過闗¶
商民每不難於輸納額税而以稽留闗次不能速過為¶
苦𣙜闗官吏理宜遵奉屢頒諭㫖恤商恵民豈可反貽¶
之累自今應力除積弊凡商民抵闗交納正税即與放¶
行毋得稽留苛勒以致苦累朕蚤夜孜孜惟冀官吏軍¶
<pb:KR2m0015_WYG_136-24a>¶
　民士農工商無一人不獲其所故於民生吏治圖維區¶
　畫務極周詳爾等可即傳諭俾一體奉行稱朕意焉¶
賜扈從王大臣侍衛及部院諸臣銀幣渡錢塘江至㑹稽¶
親詣¶
　　禹陵致祭¶
御撰祭文祭文内書¶
御名禮成還錢塘¶
閲視官兵騎射以杭州將軍郭丕等請留駐一日¶
<pb:KR2m0015_WYG_136-24b>¶
諭諸臣曰朕兹行特為閲視河道諮訪閭閻風俗因禹陵¶
　在邇躬往致祭歸時便道過西湖聊爾寓目非為逰觀¶
　也又¶
諭扈從部院諸大臣曰朕巡省民生風俗行次浙江見省¶
　㑹兵民俱相和輯生齒蕃庶閭里乂安但觀民間習尚¶
　好為爭訟爭訟一興則不肖有司因縁詐索勢所必至¶
　縱或官員無所朘削而胥吏作奸究不能無私行勒取¶
　之弊則小民之牽連苦累者多矣夫微忿不捐搆成嫌怨¶
<pb:KR2m0015_WYG_136-25a>¶
　小則耗損物力大則傾隕身家其為蠧害不可勝言矜¶
　此愚民允宜深戒地方大小衙門官員亦應各簡詞訟¶
　勸導閭閻俾守分息爭共安生業又夙聞東南巨商大¶
　賈號稱輻輳今朕巡厯呉越州郡察其市肆貿遷多係¶
　晉省之人而土著者益寡良由晉風多儉積累易饒南¶
　人習俗奢靡家無儲蓄目前經營僅供朝夕一遇水旱¶
　不登則民生將至坐困茍不變易陋俗何以致家給人¶
　足之風爾等可傳諭將軍總督等令家喻户曉務使敦¶
<pb:KR2m0015_WYG_136-25b>¶
　本興讓崇儉黜浮兵民日益協口風俗日益淳樸詞訟¶
　日益減少積儲日益豐盈則教洽化行朕心實加頼焉¶
　　　至蘇州府蘇松紳士軍民等獻本處所産土物叩¶
　　　請¶
聖駕暫留數日¶
上曰國家之用雖盡出於百姓朕兹南行民間之物秋毫¶
　無犯爾等既各輸誠姑取米一撮果一枚以慰民殷勤¶
　來貢之意至朕時巡事畢明日發駕不必勉留臣民復¶
<pb:KR2m0015_WYG_136-26a>¶
　　　再三叩請¶
上命再駐一日至江寜府¶
親詣¶
　　明太祖陵饗殿致祭復至陵前奠酒賜守陵人白金¶
　　　百兩¶
閲江寜駐防官兵步射賞江寜鎮江杭州駐防兵丁一月¶
　　　錢糧至淮安復¶
閲高家堰隄岸指授方畧¶
<pb:KR2m0015_WYG_136-26b>¶
　　　三十年四月¶
上巡幸多倫諸爾喀爾喀汗台吉等來朝謁受封賞有差¶
　　　是嵗以喀爾喀土諾圖汗等率所屬數十萬人来¶
　　　歸¶
特往撫綏安輯¶
諭内大臣等嚴約官兵人衆勿使踐踏麥田至古北口¶
閲總兵官蔡元標下官兵至多倫諾爾¶
上御行宫前黄幄喀爾喀汗台吉等行三跪九叩禮以次¶
<pb:KR2m0015_WYG_136-27a>¶
　　　序坐樂作大宴¶
上親閲喀爾喀營寨察其窮困者賞以銀布又大賚喀爾¶
　　　喀王貝勒貝子公台吉等牛羊留兵部尚書馬齊¶
　　　料理㑹閲事¶
上囘鑾喀爾喀土謝圖汗車臣汗王貝勒貝子公台吉等¶
　　　皆依戀不已伏地流涕¶
諭扈從諸臣曰昔秦興土石之工修築長城我朝施恩於¶
　喀爾喀使之防備朔方較長城更為完固矣¶
<pb:KR2m0015_WYG_136-27b>¶
　　　三十五年二月¶
上親征噶爾丹出獨石口駐中拖陵地方撫逺大將軍費¶
　　　揚古以㨗書聞¶
御幔城行慶賀禮¶
囘鑾至清河設鹵簿¶
　　皇太子諸¶
　　皇子諸王及在京文武大小官員出郭外五里跪迎¶
　　　八旗䕶軍驍騎步軍及近京閑散官員士民工商¶
<pb:KR2m0015_WYG_136-28a>¶
　　　耆老男婦夾道捧香跪迎九月¶
上巡幸北塞經理軍務出張家口厯歸化城渡黄河至東¶
　　　斯垓地方乃班師¶
　　　三十六年二月¶
上巡幸寜夏出師征噶爾丹¶
諭大學士曰自古帝王巡狩凡所過地方前代帝王陵寢¶
　先賢墳墓及名山大川皆行致祭甚盛典也朕今巡幸¶
　沿途所經其有古帝王陵寢先賢墳墓名山大川皆詳¶
<pb:KR2m0015_WYG_136-28b>¶
　察具奏應致祭者祭之¶
上至寜夏諭川陜督臣曰朕巡幸沿邊地方詢察閭并生¶
　聚及土田沃瘠之狀自晉及秦經行三千餘里直抵寜¶
　夏所以勤求民隐至殷且切朔方資大河之灌注疏渠¶
　溉田宜於稼穡當兹春氣暢遂正三農盡力南畝之時¶
　誠恐有司官員不體朕懐因車駕經臨調遣師旅借辭¶
　供億擾累小民東作有妨西成奚望今一切軍需芻糧¶
　俱儲偫足用至扈從簡約馬悉放牧並不以供辦草豆¶
<pb:KR2m0015_WYG_136-29a>¶
　動煩民力爾可傳飭有司勿借端科派違者治罪務使¶
　地方百姓各安本業㕓無廢市隴不輟耕以副朕親厯¶
　邊圉軫恤民隠之至意¶
御製牌文曰諭寜夏文武官員兵民人等朕體天育物日¶
　以治安為念雖身在宫庭而心恒周四海頃因指畫軍¶
　務不憚勤勞逺涖寜夏無非為蕩滌㓂氛綏乂生靈計¶
　也縁邊千餘里土壤磽瘠惟寜夏洪流灌輸諸渠環匝¶
　巡覽所至甚愜朕懐夫農桑者衣食之本積貯者殷阜¶
<pb:KR2m0015_WYG_136-29b>¶
　之原爾官吏宜董勸父老子弟三時力田以盡地利比¶
　屋勤殖以裕盖藏縱使嵗偶不登亦可無憂匱乏若夫¶
　秦風健勇自昔為然其在朔方尤勝他郡爾等或職居¶
　將領或身𨽻戎行尚各厲精鋭以効干城禦侮之用斯¶
　國家有厚頼焉至於忠信慈恵服官之長軌孝弟齒讓¶
　生人之大經法紀不可不明禮教不可不肅勿以地處¶
　邊陲而不治以經術勿以習尚氣力而不澤以詩書總¶
　期上率下從庶幾馴臻雅化兹乘輿返蹕距靈朔雖逺¶
<pb:KR2m0015_WYG_136-30a>¶
　而睠念塞垣如在几席爾等誠能敬體朕言將吏協恭¶
　兵民咸理生聚日益厚風俗日益淳則疆圉實有攸禆¶
　朕心亦用深慰慎勿視為具文辜朝廷惓惓牖導之意¶
　欽哉遂自寜夏出師往白塔駐狼居胥山¶
駕出行宫親閲八旗鎗手緑旗兵起行至布古圖地方撫¶
　　　逺大將軍費揚古奏報噶爾丹窮蹙飲藥自盡¶
上率文武官員拜¶
天畢¶
<pb:KR2m0015_WYG_136-30b>¶
御行宫行慶賀禮乃班師¶
　　　三十七年四月¶
上幸五臺山路經房山¶
命皇子及大學士至¶
　　金太祖¶
　　金世宗陵奠酒¶
　　　三十八年二月¶
上奉¶
<pb:KR2m0015_WYG_136-31a>¶
皇太后南巡前期¶
諭吏部户部兵部工部朕撫馭寰區孜孜圖治期於天下¶
　咸遂生成物無不得其所今邊烽永靖四方無事獨是¶
　黄淮為患衝决時聞下河地方田廬漂沒朕軫念民艱¶
　曩曾屢遣大臣督修不惜數百萬帑金務期早綏黎庶¶
　乃厯年已久迄無成功今水勢仍復横濫浸漫城閭沉¶
　沒隴畝以致民多失業董其役者未有上䇿可以宜民¶
　時厪朕懐未嘗少釋在内諸臣咸請朕親臨指示為一¶
<pb:KR2m0015_WYG_136-31b>¶
　勞永逸之圖方今春時水勢減少正宜講求疏濬以遂¶
　安瀾爰諏吉南巡親加勘閲更以呉地襟帶江湖乃東¶
　南奥壤勵俗省耕兼行臨視凡一切往返供億已皆俾¶
　辦於京師即途次日用所需亦令各衙門照本地時值¶
　採買總於民間一無所累仍恐沿途官吏藉名科派致¶
　累閭閻故特頒諭嚴行申飭如有悖㫖假託派索者察¶
　實即以軍法從事其扈從大小官員隨行傔從人等如¶
　有横行生事者一并從重治罪凡經過地方百姓各安¶
<pb:KR2m0015_WYG_136-32a>¶
　生業皆如常時毋得遑遽引避其軍民人等懐挾私怨¶
　受人指使擅於駐蹕處所輙行告訐者一概嚴禁不准¶
　仍照例嚴加治罪爾部即傳諭通知以副朕體恤恵愛¶
　至意¶
駕發京師由水路啟行將抵江南界¶
御舟先行閲視高家堰歸仁隄等工畢回至奉迎¶
皇太后舟渡河復¶
臨視黄河隄岸¶
<pb:KR2m0015_WYG_136-32b>¶
命截留漕糧二十萬石於被水地方減直發糶渡江自京¶
　　　口至杭州府傳¶
諭接駕兵丁速行遣囘勿使踐踏麥田又¶
諭各鹽差闗差向因軍需煩費於正額外令在差官員以¶
　所私得贏餘交納充用今思各官孰肯自捐私槖必仍¶
　行苛取商瘠民困職此之由著将加增銀兩一概停罷¶
　　　至江寜府遣官祭¶
　　明太祖陵¶
<pb:KR2m0015_WYG_136-33a>¶
躬詣奠酒¶
諭大學士等令訪求明代後裔授以一官俾世守祀事¶
囘鑾渡黄河¶
閲視新埽並¶
閲河標官兵射仍由水路還京¶
　　　四十年正月¶
上巡幸塞外¶
諭大學士等朕聞索岳爾濟山係名勝之山最為髙大今¶
<pb:KR2m0015_WYG_136-33b>¶
　巡幸塞外欲乗便一往視之遂出張家口過上都塔爾¶
　　　呼必拉厯烏闌布通至喀爾必拉¶
幸索岳爾濟山¶
諭大學士等曰此山形勢崇隆允稱名勝嗣後此山禁止¶
　行圍¶
　　　四十一年正月¶
上幸五臺山山西百姓詣¶
　　行宫前跪奏言晉省饑饉䝉¶
<pb:KR2m0015_WYG_136-34a>¶
恩蠲免錢糧又動支倉粟賑濟愚民無以仰報請於菩薩¶
　　　頂建立¶
萬壽亭¶
上不允諸百姓跪獻各種食品命各取菓品少許¶
上回鑾至大城縣¶
巡視子牙河諸隄九月¶
上南巡閲河至徳州¶
回鑾前期¶
<pb:KR2m0015_WYG_136-34b>¶
諭吏部户部兵部工部朕念黄淮兩河為運道民生所係¶
　屢次南巡親臨閱視以疏濬修築之法指授河臣開六¶
　壩以束淮敵黄通海口以引黄歸海比嵗以來工程次¶
　第告竣修防漸有成效昨年冬月河臣張鵬翮曽以河¶
　工善後之䇿及應修之處請朕親閲指示兹當農事之¶
　隙減約從員輕装南下自徐州一路循視堤堰沿途皆¶
　設營幄不御屋廬日用所需悉已儲偫經過地方一切¶
　供帳宜通行禁止倘有官吏藉名科派累及小民或指¶
<pb:KR2m0015_WYG_136-35a>¶
　稱預辦擅動庫帑察出定嚴加治罪地方大小文武官¶
　員託言親舊私相餽遺及隨從人等有妄行生事者俱¶
　以軍法從事閭閻百姓各事本業不須引避有懐挾私¶
　怨於駐蹕處所告訐者一概不准仍照律治罪該部即¶
　傳諭通知¶
駕發京師至徳州留駐十數日¶
諭扈從諸臣曰朕因閲河南巡今以皇太子允礽患病朕¶
　駐蹕此地為時已久應即回鑾明嵗再閲視河工也¶
<pb:KR2m0015_WYG_136-35b>¶
　　　四十二年正月¶
上南巡自¶
　　暢春園啓行至泰安州登岱遣領侍衛内大臣詣¶
　　嶽廟致祭入江南境沿途¶
周視河防至蘇州府賞賚扈從大臣及侍衛䕶軍執事人¶
　　　等白金有差至杭州府遣官閲錢塘江隄至鎮江¶
　　　府賜京口驛站兵丁銀兩駐江寧府遣大學士馬¶
　　　齊祭¶
<pb:KR2m0015_WYG_136-36a>¶
　　明太祖陵又¶
命皇太子往奠酒¶
回鑾以河工告成¶
頒詔天下十月¶
上西巡前期¶
諭吏部户部兵部朕統御寰區勤求治理鑾輿時邁省方¶
　觀民春月閲視河工自畿輔山東以及江浙地方皆經¶
　巡幸兹兩河漸已底績所至之地民生風俗亦因以周¶
<pb:KR2m0015_WYG_136-36b>¶
　知念陜西省為巖疆重地當出師塞外時曽經歴其邊¶
　境而西安一路未及親莅頃陜西督撫諸臣言秦民望¶
　幸之心至殷至切合詞陳奏河南山西巡撫等亦諄切¶
　具請乗此冬令農隙之際觀覽民風詢察吏治簡閲禁¶
　旅整飭軍營實為要務用是輕装約從諏吉西巡沿途¶
　一切供御皆内廷儲備纖毫不取辦於地方即偶有市¶
　易之物亦敕所司依時價給值不許錙銖抑勒所過大¶
　小官員宜體朕愛民徳意勿借詞供億私派閭閻如有¶
<pb:KR2m0015_WYG_136-37a>¶
　悖㫖科斂者察出即以軍法從事地方官不許與扈從¶
　人員指稱交戚私相餽遺違者並以軍法從事其扈從¶
　人員宜約束僕役勿使妄行如不遵法紀生事擾民一¶
　并從重治罪朕視民如子凡乗輿所至市㕓隴畆宜各¶
　安生理米豆薪芻等物民間照常貿易不必禁止惟懐¶
　私挾詐衝突告訐者所告事不准理仍嚴加治罪爾等¶
　即傳諭扈從官員人等並行各督撫令於經過府州縣¶
　城市村荘徧示曉諭俾咸悉朕懷¶
<pb:KR2m0015_WYG_136-37b>¶
駕發京師¶
命給事中御史各一人於扈從後察不法者即時鎻拏至¶
　　　太原府¶
閲官兵騎射復¶
諭山西撫臣曰朕君臨天下四十餘載無一刻不以蒼生¶
　為念近因西省望幸甚切故于冬時農隙減從輕騎由¶
　晉及秦入境以來觀風問俗見民生畧有起色閭閻之¶
　間俗朴尚儉朕心少慰朕自弱齡讀書往往以不知窮¶
<pb:KR2m0015_WYG_136-38a>¶
　簷僻壤之疾苦為嘆息所以留心於官方凡有往來者¶
　必先諮詢民情豐歉偶有失時定加蠲賑且思晉省不¶
　通水運嵗或不登即難籌畫雖有州縣存貯之米穀未¶
　必實數具在反益不肖有司之虧空也今嵗山西收成¶
　頗佳爾等仰體朕愛民如子之至意曉諭民間若嵗豐¶
　用奢則荒年必致匱乏教之以禮義導之以守法重農¶
　務本藏富於民則朕無西顧之憂矣凡朕所厯之處必¶
　大沛恩澤其將四十二年以前山西所屬州縣未完銀¶
<pb:KR2m0015_WYG_136-38b>¶
　兩米草盡行蠲免以示朕加恵黎元之念至洪洞縣遣¶
　　　官祭¶
　　女媧氏陵¶
駕渡河至潼闗遣禮部侍郎祭¶
　　西嶽華山賜固原提標迎¶
駕兵丁二百五十名銀兩又賜接¶
駕百嵗夀民銀兩至西安府¶
閲駐防官兵分别賞賚遣官分祭¶
<pb:KR2m0015_WYG_136-39a>¶
　　周漢唐帝王陵寢¶
諭禮臣曰文王武王皆古之聖君非他帝王可比祭文内¶
　可書朕名¶
諭督撫諸臣曰秦省為天下要地時厪朕懐曩者連嵗荒¶
　旱所司未經奏報朕訪聞得實即多方籌畫運米拯濟¶
　蠲賦免逋秦民始得少蘇自康熙三十二年遣皇太子¶
　允禔致祭華山以來雨暘時若年榖豐登閭閻稍有起¶
　色朕隆冬跋履風霜逺臨兹土見百姓歡迎載道且知¶
<pb:KR2m0015_WYG_136-39b>¶
　今嵗有秋地方文武大吏更能恪勤奉職滿漢軍士亦¶
　皆訓練有方朕心甚悦凡巡幸所至必大沛恩膏今將¶
　陜西甘肅所屬康熙四十二年以前各項積欠銀米草¶
　豆錢糧盡行蠲免俟四十三年直省咸獲豐稔當將秦¶
　省四十四年正供亦行免徴該督撫即通行曉諭俾窮¶
　鄉僻壤小民均沾實恵至陜州¶
命皇子及侍衛等往閲三門底柱¶
駕由孟津渡河遣官祭¶
<pb:KR2m0015_WYG_136-40a>¶
　　漢光武帝陵¶
諭河南撫臣曰朕念西土兵民生計乗冬令農隙之時特¶
　事西巡返轡京師道由豫省自入潼闗見閿鄉以及河¶
　南府民生甚艱而懐慶少裕至衛輝府則又艱苦頼薄¶
　有秋成尚能餬口倘遇歉嵗必至流亡此皆大小官吏¶
　互相容隠雖有衰老病廢懶惰退諉之員仍使在任以¶
　致貽誤地方河南百姓質朴愚魯輸賦從未稽遲而今¶
　嵗所欠乃至四十萬兩顯係州縣官聞朕蠲除秦晉積¶
<pb:KR2m0015_WYG_136-40b>¶
　欠錢糧希冀恩免於中漁利見今民欠俱免催徴著將¶
　河南通省俸工銀兩補足所欠之數如有不完停其陞¶
　轉俟完日開復至磁州¶
賜先賢端木子後裔為五經博士¶
御書賢哲遺休匾額命懸先賢端木子墓前¶
　　　四十四年二月¶
上南巡前期¶
諭吏部户部兵部工部朕厪念民生加意河道屢行親閲¶
<pb:KR2m0015_WYG_136-41a>¶
一切疏濬修築事宜悉經周詳指畫獲告成功前黄河¶
之水往往倒灌清口者皆由仲荘閘與清口相對駱馬¶
湖水勢湍急遂逼黄流灌入清口朕視河時躬臨相度¶
命河臣移仲荘閘改建於楊家荘出口工竣之後河臣¶
報稱黄水暢流入海絶無倒灌清口之患朕尚未經親¶
閲今欲特涖其地察驗形勢用籌善後之規其中河黄¶
河運河有應加修防者亦隨宜指示以圖經久至於山¶
東省薦饑之民頼兩年來極力賑贍繼以有秋幸皆得¶
<pb:KR2m0015_WYG_136-41b>¶
所其民間生聚果否殷阜並於沿途親行周覽焉乗兹¶
仲春解凍減從輕装循河南下往返皆用舟楫不御室¶
廬經過地方不得更指稱繕治行宫妄事科歛其日用¶
所需俱自内廷供御從無纎毫取辦於民前此屢次南¶
巡閭閻皆所深悉倘有不肖官吏藉名預備擅動官帑¶
並圖日後加派補償以為巧取侵漁之地者事覺嚴行¶
治罪决不寛宥所在官吏私餽扈從人員及隨行人役¶
生事擾民者俱如前㫖以軍法從事奸民挾私控訐者¶
<pb:KR2m0015_WYG_136-42a>¶
　從重治罪爾部即通行傳諭¶
駕發京師於張家灣登舟至山東境紳士軍民數十萬跪¶
　　　迎奏言山東連年饑歉䝉¶
恩截漕散賑蠲免錢糧通省民命始得全活無不感激垂¶
　　　涕¶
諭山東巡撫曰朕為兩河告成特來巡閲道經山左見民¶
　生自去嵗休養之後漸有起色朕心甚慰夾岸黄童白¶
　叟歡呼載道感恩叩謝者日有數十萬今仲春之時麥¶
<pb:KR2m0015_WYG_136-42b>¶
　苗未長未致妨農倘回鑾之際正值農忙麥秀恐妨稼¶
　穡爾即曉諭百姓概免叩謝各務農事可也¶
駕入江南境士民夾道跪迎奏稱¶
聖駕屢臨河上指示修築淮黄方畧故能丕告成功今復¶
　　　謀及萬全務期善後不憚跋涉之勞為民閲視河¶
　　　道亘古未有感¶
恩叩謝歡聲雷動至蘇州府恭遇¶
聖誕百姓爭獻食物得¶
<pb:KR2m0015_WYG_136-43a>¶
㫖朕因閲視河工巡訪風俗而來非為誕辰也朕一切應¶
　用之物俱備自内府所過地方秋毫無犯今爾兆民中¶
　心篤至朕已知之即如朕受之爾等可攜去至松江府¶
閲各標官兵射¶
賜松江兵丁餉銀一月至青浦縣¶
御書聖跡遺徽扁額命懸掛孔宅相傳漢時孔氏苗裔避¶
　　　地至此奉¶
　　先聖衣冠葬處也¶
<pb:KR2m0015_WYG_136-43b>¶
諭江南督撫曰朕為兩河告成楊家莊新河建閘特来閲¶
　視爾等同地方士民再四懇請故渡江而南見百姓雖¶
　不能比户豐饒幸安居樂業無憔悴之色朕心少慰矣¶
　編氓皆朕赤子休息撫養已數十年民雖至愚亦所深¶
　悉所以扶老攜㓜日計數萬隨舟擁道歡聲洋溢者皆¶
　由中而發非假飾也但人多路隘菜蔬苗麥瀰漫田野¶
　不能保其無損朕甚惜也爾等即出示曉諭萬勿踏壊¶
　田禾有負朕恤民之意至杭州府¶
<pb:KR2m0015_WYG_136-44a>¶
閲浙江各標官兵射¶
賜杭州八旗兵丁餉銀兩月至江寜府遣官祭¶
　　明太祖陵¶
上仍親往率諸皇子及大臣侍衛等行禮自蘇州至江寜¶
御試士子者三中選者給白金令赴京録用有差¶
駕至清河復¶
臨高家堰徧閲河隄仍由水路回京¶
　　　四十六年正月¶
<pb:KR2m0015_WYG_136-44b>¶
上南巡前期¶
諭吏部户部兵部工部朕念淮黄兩河工程為東南要務¶
　屢次躬臨河上相度指示一切修防疏濬業已次第奏¶
　功昨嵗河漕督撫諸臣詳勘地形請於溜淮套别開河¶
　道直達張福口以分淮勢朕欲即令動帑興築而督撫¶
　諸臣又以事闗創建合詞請朕親閱九卿等集議復冄¶
　三陳請朕以諸臣之言奏聞¶
皇太后祗遵¶
<pb:KR2m0015_WYG_136-45a>¶
慈命擇于本年正月二十二日啓行閲河舟楫往返不御¶
　室廬日用所需取辦内府經過府州縣毋得更以預備¶
　行宫供設御用冒侵庫帑科斂閭閻倘有不遵事覺定¶
　嚴加治罪其文武大小官員私相餽贈隨從人役生事¶
　擾民及奸惡挾私告訐者俱如屢次諭㫖重處不宥爾¶
　等即轉行各該督撫通飭所屬張示徧諭俾咸知悉¶
御舟至臺荘士民數十萬人進獻食物恭請暫停¶
御舟少伸瞻仰之忱¶
<pb:KR2m0015_WYG_136-45b>¶
上為之登岸¶
御龍亭令耆老近前問以農事生計¶
諭令停止進獻耆老復叩懇收納¶
命收食物一二種¶
上由清口閲視溜淮套詳看形勢¶
命停止開河渡江至江寧府遣大學士馬齊祭¶
　　明太祖陵復¶
親往行禮¶
<pb:KR2m0015_WYG_136-46a>¶
幸演武場閲射¶
賜扈從大臣侍衛䕶軍及執事人等金幣有差至蘇州恭¶
　　　遇¶
聖誕士民萬餘人集¶
　　行宫前進表叩祝¶
萬壽至松江府¶
閲提標官兵射至杭江府¶
閲浙江駐防官兵射¶
<pb:KR2m0015_WYG_136-46b>¶
賜扈從大臣侍衛䕶軍及執事人等縀匹有差¶
諭江浙督撫曰朕因視河駐蹕淮上江浙兩省官員及地¶
　方官紳士軍民皆環道逺迎懇請臨幸朕勉順羣情涉¶
　江而南巡省風俗所至郡縣見雨暘應時麥苗蕃殖比¶
　閭樂業可冀盈寧雖山東一路尚未悉觀而江浙田疇¶
　鬱䓤在望深愜朕懐方今二麥垂熟正将刈穫之時一¶
　切扈從人員皆以次舟行不致蹂踏誠恐百姓沿途迎¶
　送老稚扶攜動盈千萬越阡度陌不無踐傷朕心甚為¶
<pb:KR2m0015_WYG_136-47a>¶
　軫惜凡所過地方悉令停止迎送且節候漸熟朕舟行¶
　乗夜迎凉亦未可定民雖逺來無由親見爾等督撫可¶
　張示徧加曉諭無負朕重農愛民之意¶
　　　四十九年二月¶
上幸五臺山¶
　　　五十七年七月編纂¶
省方盛典左都御史蔡升元疏言¶
皇上親閲河隄指示方畧淮黄底定漕運無虞生民永頼¶
<pb:KR2m0015_WYG_136-47b>¶
　　　至于¶
翠華時巡察吏治訪民俗諮問必周芻蕘必納¶
聖徳神功洵可為萬世法恭請編纂¶
省方盛典一書以光至治禮部議覆應如所奏設局纂修¶
　　　從之¶
　¶
　¶
　皇朝文獻通考卷一百三十六¶
