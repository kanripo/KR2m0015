# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:35.523993
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR2m0015_WYG_137-1a>¶
　欽定四庫全書¶
　皇朝文獻通考卷¶
　　王禮考(十三/)¶
　巡幸¶
　　　乾隆六年七月¶
　上奉¶
皇太后巡幸避暑山莊¶
　諭曰朕初次行圍所有經過州縣前經屢降諭㫖不令¶
<pb:KR2m0015_WYG_137-1b>¶
　　絲毫擾累但安營除道未免有資民力朕心軫念著¶
　　將該地方本年應徵額賦蠲免十分之三以昭朕體¶
　　恤閭閻至意(嗣後方皆巡幸所/過地    凖此例)¶
　　　(臣/)等謹案¶
　　山莊之建始於康熙四十二年每嵗¶
車駕避暑於此至秋則舉大獮之典而藩部以時覲謁焉¶
　皇上繼述¶
志事於詰戎綏逺之猷遵循罔替自是年始¶
<pb:KR2m0015_WYG_137-2a>¶
　巡行塞外校獵木蘭一如¶
聖祖故事兹謹誌熱河¶
　行幸之初而圍獵之制則别見於¶
　大狩門¶
　　　十年七月¶
　上奉¶
皇太后巡幸多倫諾爾¶
　諭曰朕向來巡幸所過地方曾派員嚴查隨從官兵人¶
<pb:KR2m0015_WYG_137-2b>¶
　　等不許蹂躪農田滋擾百姓此次啓行之時正值秋¶
　　成在望禾稼尚未登塲誠恐約束不嚴以致踐踏禾¶
　　黍有妨農務著都統阿蘭泰䕶軍統領法諸那管理¶
　　多派官兵沿途察㸔嚴加鈐轄其隨從官員兵丁亦¶
　　令將家人跟役自行管束如有不遵禁令傷及田禾¶
　　者即行查㕘并行令該督提等遴委員弁一體稽查¶
　　毋得玩忽¶
　　　十一年九月¶
<pb:KR2m0015_WYG_137-3a>¶
　上奉¶
皇太后巡幸五臺山¶
　諭曰朕臨幸五臺觀風問俗葢欲周知閭閻利病舉登¶
　　之袵席之安也山西地方風俗向為淳朴朕此次巡¶
　　行親見民情頗屬寧輯但敦龎之質在民而教養之¶
　　責在上尤當加意拊循化導俾登上理撫臣乃通省¶
　　之表率藩臬乃師帥之大員府州縣等皆有父母斯¶
　　民之責其各仰體朕心力行實政教養兼施惟日孜¶
<pb:KR2m0015_WYG_137-3b>¶
　　孜罔或怠佚而在小民亦應敦行孝弟崇習禮讓共¶
　　為良民毋蹈澆漓獷悍之風以成熙皞盈寧之治朕¶
　　有厚望焉¶
　囘鑾閲滹沱河堤工改慶都縣曰望都¶
　諭曰朕自真定囘鑾固城祁水之間有縣焉與堯母同¶
　　名雖述古之意也觸目踟躇於意弗安其易之仍為¶
　　望都¶
　　　十三年二月¶
<pb:KR2m0015_WYG_137-4a>¶
　上奉¶
皇太后東巡先是十二年六月¶
　諭大學士等朕㓜誦簡編心儀¶
　　先聖一言一動無不奉¶
　　聖訓為法程御極以來覺世牖民式型至道願學之¶
　　切如見羮墻辟雍鐘鼓躬親殷薦而未登闕里之堂¶
　　觀車服禮器心甚歉焉仰惟¶
皇祖聖祖仁皇帝巡幸東魯親奠¶
<pb:KR2m0015_WYG_137-4b>¶
　　孔林盛典傳於奕禩¶
皇考世宗憲皇帝崇聖加封重興廟貌嘗遣朕弟和親王¶
　　恭代展祀未以命朕意者其或有待歟朕寅紹丕基¶
　　撫兹熙洽思以來春孟月東巡狩因溯洙泗陟杏壇¶
　　瞻仰宫牆申景行之夙志復奉¶
聖母皇太后懿㫖泰山靈岳坤徳資生近在魯邦宜崇報¶
　　饗朕不敢違爰遵¶
慈訓親奉¶
<pb:KR2m0015_WYG_137-5a>¶
鑾輿秩於岱宗用答鴻貺旋蹕青齊觀風布澤以昭崇¶
　　聖法¶
祖教孝省方鉅典所有應行典禮大學士㑹同該部稽考¶
　　舊章詳悉具議以聞至行在一切所需悉出公帑無¶
　　得指稱供頓儲偫絲毫貽累閭閻羽林衛士内府人¶
　　役等各該管大臣嚴行稽查約束並令扈蹕文武臣¶
　　僚嚴飭傔從無或侵踐田疇致妨宿麥如有騷擾地¶
　　方指名需索者立即㕘奏從重治罪通行曉諭知之¶
<pb:KR2m0015_WYG_137-5b>¶
　　　至是年二月¶
　駕發京師至曲阜縣¶
　躬詣¶
　　文廟至大成門下輦步入行三跪九叩禮¶
　駕至詩禮堂升座令孔氏後裔講周易中庸一章以¶
　御前曲柄黄葢留設¶
　　先聖廟庭遣親王致祭崇聖祠大臣分獻四配十哲¶
　　　禮畢¶
<pb:KR2m0015_WYG_137-6a>¶
　上詣¶
　　少皥金天氏陵¶
　　元聖周公廟致祭復謁¶
　　孔林奠酒¶
　賜衍聖公及孔氏子孫十二氏子孫官員恩賚有差至¶
　　　泰安¶
　上恭詣¶
　　岱嶽致祭至濟南府¶
<pb:KR2m0015_WYG_137-6b>¶
　閲兵¶
　上校射連發皆中復¶
　親詣¶
　　舜廟行禮¶
　上囘鑾¶
　　　十五年二月¶
　上奉¶
皇太后巡幸五臺山先是十四年十二月¶
<pb:KR2m0015_WYG_137-7a>¶
　諭曰朕前經降㫖於來年秋間巡幸五臺由晉入豫省¶
　　覽中州迴蹕畿輔近日嚮導人員囘奏稱自太原一¶
　　路至河南境由太行山麓甚為﨑嶇狹隘朕省方巡¶
　　幸惟取便民若因修治道途重煩民力非朕觀風問¶
　　俗本意應於春間即詣五臺至秋間百穀登塲後再¶
　　幸中州至是¶
　駕發京師¶
　諭扈從大臣等曰時届春融正秋麥紐芽之後幸自去¶
<pb:KR2m0015_WYG_137-7b>¶
　　冬至今瑞雪頻沾土膏滋潤漸已青葱入望所有經¶
　　過地方車馬僕從俱著嚴加誡飭毋得踐踏八月¶
　上奉¶
皇太后巡幸中州¶
　諭大學士等朕時巡中嶽所有直𨽻河南二省預備道¶
　　路營盤等項俱係案款銷算惟是經過地方不無隨¶
　　時修葺恐致少有拮据著於直豫二省公項錢糧内¶
　　各賞銀一萬兩交與督撫通融辦理以示體恤¶
<pb:KR2m0015_WYG_137-8a>¶
駕至河南府¶
親詣¶
　中嶽致祭遣官致祭¶
　河瀆¶
　衛水¶
　周漢帝王陵寢至開封府¶
閲兵¶
諭曰朕舉行秋狩覲岳省方葢欲周覽民情懋登治理¶
<pb:KR2m0015_WYG_137-8b>¶
　凡地方之利弊官吏之賢否與夫政令之得失清蹕¶
　所至日切疇咨河南地宅土中素稱淳朴今值雨暘¶
　協應禾應告登巡行之次親見閭閻望幸童叟歡欣¶
　而俗尚敦龎室廬寧輯朕懷深為欣慰顧惟因時保¶
　治之方其權實操之自上撫臣表率通省藩臬任寄¶
　旬宣以至郡守牧令與民愈親則導民尤切應仰體¶
　朕心力行善政敦本訓俗除慝安良教養兼施屏虛¶
　文以求實政其在小民亦當敦禮讓務農桑從儉去¶
<pb:KR2m0015_WYG_137-9a>¶
　　奢力田孝弟以期共享昇平之福朕於該省臣民有¶
　　厚望焉¶
　上囘鑾¶
　　　十六年正月¶
　上奉¶
皇太后南巡先是十四年十月¶
　諭大學士等江南督撫以該省紳耆士庶望幸心殷合¶
　　詞奏請南巡朕以鉅典攸闗特命廷臣集議今經大¶
<pb:KR2m0015_WYG_137-9b>¶
　　學士九卿等援据經史且仰稽¶
聖祖仁皇帝六巡江浙謨烈光昭允宜俯從所請朕軫切¶
　　民依省方問俗郊圻近省不憚躬勤鑾輅江左地廣¶
　　人稠素所厪念其官方戎政河務海防與凡閭閻疾¶
　　苦無非事者第程途稍逺十餘年來未遑舉行屢嘗¶
　　敬讀¶
聖祖實録備載前後南巡恭侍¶
皇太后鑾輿羣黎扶老攜㓜夾道歡迎交頌¶
<pb:KR2m0015_WYG_137-10a>¶
天家孝徳心甚慕焉朕巡幸所至悉奉¶
聖母皇太后游賞江南名勝甲天下誠親掖¶
安輿眺覽山川之佳秀民物之豐美良足以娱暢¶
慈懷既詢謀僉同應允從所請但朕將以明年秋幸五臺¶
　　經太原厯嵩洛趙魏囘鑾已涉冬令南巡之舉當在¶
　　辛未年春正我¶
聖母六旬萬夀之年也將見巷舞衢歌歡騰獻祝稱朕以¶
　　天下養之至愛上以廣承¶
<pb:KR2m0015_WYG_137-10b>¶
歡之慶下以慰望幸之忱益深嘉悦屆期諏吉以聞嚮導¶
　　人員朕酌量先期簡派前往清蹕所至簡約儀衛一¶
　　切出自内府無煩有司供億至行營宿頓不過偶一¶
　　經臨即暫停亦不踰旬日前嵗山左過求華麗多耗¶
　　物力朕甚弗取曽經降㫖申飭明嵗晉豫等省以及¶
　　江南俱不可倣傚至名山古蹟南省尤多亦祗掃除¶
　　潔浄足備臨觀而已毋事崇飾倘有頽圯隨宜補葺¶
　　悉令動用官項但當據實不得任有司浮冒其民間¶
<pb:KR2m0015_WYG_137-11a>¶
　　張燈結綵¶
聖祖嘗以為戒載在方冊宜共恪遵其慎勿以華侈相尚¶
　　所司通行曉諭其一切應行典禮著照所議行十五¶
　　　年十二月¶
　諭曰明嵗恭逢¶
聖母皇太后萬夀之年朕於新正恭奉¶
鑾輿巡幸江南浙江省方觀民入疆考績式遵¶
祖烈慶典斯行東南父老共効嵩呼洵昇平之盛事惟念¶
<pb:KR2m0015_WYG_137-11b>¶
　　江浙二省襟帯江湖程途稍逺自¶
皇祖聖祖仁皇帝南巡以來異數隆恩昭垂史冊迄今四¶
　　十餘年朕俯從望幸之忱倍切勤民之隱前扵大學¶
　　士九卿等議准兩江總督黄廷桂等一摺已降㫖諄¶
　　切曉諭又特遣嚮導大臣兆恵努三等前往面傳諭¶
　　㫖務從儉約一切供頓絲毫不擾民間凡地方大吏¶
　　職在旬宣自能仰體朕心遵㫖辦理但恐地方有司¶
　　奉行不善或窮鄉僻壤未及周知是用再行申諭各¶
<pb:KR2m0015_WYG_137-12a>¶
　　該督撫及所屬官民人等尚其凛遵前㫖共期撙節¶
　　以敦善俗以導淳風如所在行宫與其逺購珍竒雜¶
　　陳玩好不如明牕淨几灑掃潔除足供信宿之適也¶
　　經過道路與其張燈懸綵徒侈美觀不若蔀屋茅簷¶
　　桑麻在望足覘盈寧之象也闤闠通衢人烟稠宻正¶
　　以見懋遷有無之樂不得因道路湫隘俾遷移㕓舍¶
　　或致商民失業也朕翠華所至念切民依惟期宣達¶
　　羣情勤求治道上以奉¶
<pb:KR2m0015_WYG_137-12b>¶
慈顔之悦豫下以答黎庶之瞻依凡屬虚文浮費概宜實¶
　　力屏除用光鉅典其扈從滿漢文武大臣官員侍衛¶
　　等皆當奉公守法不得與地方官往來交際潜通餽¶
　　遺兵丁以及隨從人等著該管大臣各嚴加約束經¶
　　行所至不得稍有滋擾春苗遍野無得踐踏違者察¶
　　出從重治罪務令白叟黄童普沾膏澤共樂恬熙副¶
　　朕問俗觀風行慶施恵之至意至是年¶
　駕發京師至山東遣官祭¶
<pb:KR2m0015_WYG_137-13a>¶
　　東嶽¶
　　先師孔子¶
　　元聖周公廟至江南境遣官祭¶
　　河瀆¶
　　淮瀆¶
　　江瀆¶
　駕至淮安¶
　閲髙家堰堤工至蘇州府¶
<pb:KR2m0015_WYG_137-13b>¶
　諭督撫等朕命駕時巡周覽風俗觀民察吏惟日兢兢¶
　　三吴尤素所厪念也粤自我¶
皇祖聖祖仁皇帝巡幸東南先後六舉厯今四十餘年盛¶
　　典昭垂衢謡在耳頃者入境以來白髪黄童扶攜恐¶
　　後就瞻愛戴誠意可嘉朕已叠沛恩膏廣敷渥澤惟¶
　　念大江南北土沃人稠重以百年休養户口益增習¶
　　尚所趨葢藏未裕紛華靡麗之意多而樸誠之風轉¶
　　有未逮夫去奢崇實固閭閻生計之常經而因時訓¶
<pb:KR2m0015_WYG_137-14a>¶
　俗以宣風而布化則官兹土者之責也其尚勵乃實¶
　心以行實政無忝教養斯民之任凡兹士庶更宜各¶
　敦本業力屏浮華以節儉留其有餘以勤勞補其不¶
　足時時思物力之艱難事事惟侈靡之是戒將見康¶
　阜之盛益臻父老子弟共享昇平之福朕清蹕所至¶
　有厚望焉至浙江¶
上躬詣¶
　禹陵致祭遣官祭¶
<pb:KR2m0015_WYG_137-14b>¶
　南鎮¶
　海神廟¶
御試浙江進獻詩賦士子中選者三人¶
特賜内閣中書至江寧府¶
躬詣¶
　明太祖陵致祭禮畢¶
諭督撫等併地方官加意毋許樵牧¶
御試江蘇安徽二省進獻詩賦士子中選者六人¶
<pb:KR2m0015_WYG_137-15a>¶
　特賜内閣中書過淮安¶
　諭增築城北䕶城石堤¶
　閲視黄河南北岸堤埽各工¶
　上囘鑾¶
　　　(臣/)等謹按江浙為東南重地百數十年來休養生¶
　　　息土沃民稠洪惟¶
聖祖仁皇帝六巡江浙徳意深厚昭兹史冊我¶
　皇上克繩¶
<pb:KR2m0015_WYG_137-15b>¶
祖武所其無逸自乾隆十六年以來亦復¶
　翠華六莅¶
　闓澤汪濊以次逓加史不勝書其在乙酉嵗以前則皆¶
　　　恭奉¶
聖母皇太后問¶
　安視膳凡名勝所在親掖¶
金根以承¶
歡豫海内咸頌¶
<pb:KR2m0015_WYG_137-16a>¶
天子之孝焉經過地方蠲免額賦有差而省㑹¶
駐蹕之區則悉免本年正供留漕艘以平市直免逋租¶
　　以省催科清理庶獄自軍流以下咸予曲宥海内¶
　　咸頌¶
一人之仁焉學校所以儲才也增博士弟子之額廣選¶
　　拔貢生之途諸生之進獻詩賦者¶
親試之其入髙等者¶
特授以官樂育人才之典古未有也¶
<pb:KR2m0015_WYG_137-16b>¶
召見地方官吏問民疾苦察其賢否而黜陟之¶
閲視八旗駐防及水陸標營騎射文武員弁咸晉秩一¶
　　級有以公事詿吏議者令其開復凡以飭官方而¶
　　崇實政也舊臣之予告里居者加銜晉秩¶
優賜之俸¶
加恩子孫俾列賢書其餘皆¶
賞賚有差八旗駐防及各州縣老民老婦並有¶
恩賜篤舊優老之典有加而靡已焉¶
<pb:KR2m0015_WYG_137-17a>¶
　念河渠海塘為東南數省要務¶
　躬親相度審地形之髙下量水勢之緩急增築隄防講¶
　　　求宣導發帑興工費逾鉅萬以為民生籌一勞永¶
　　　逸之計至於所過名山大川先代陵廟或遣官展¶
　　　祀或¶
　親詣行禮以將誠敬名臣忠烈皆遣官奠酒懐柔之典¶
　　　洽于神人又如此臣等謹按古稱天子所至曰幸¶
　　　蔡邕獨斷云車駕所至見令長三老官屬親臨軒¶
<pb:KR2m0015_WYG_137-17b>¶
　　　作樂賜以食帛民爵有級或賜田租故謂之幸惟¶
　　　我¶
聖祖仁皇帝垂憲于前¶
　皇上紹述于後¶
　省方展義慶賜遂行厯考百王未有倫比凡在山陬海¶
　　　澨莫不喁喁然望¶
　幸惟殷而三吴之民瞻¶
　雲就¶
<pb:KR2m0015_WYG_137-18a>¶
　日被¶
　恩尤渥其為欣幸洵有名言之莫罄者矣諸典禮有應¶
　　　分見者則于他門互見詳之¶
　　　二十一年二月¶
　上東巡先是二十年六月¶
　諭曰平定準噶爾㨗聞以數十年逋冦迅就廓清荒服¶
　　敉寧中外蒙福迺我國家無疆之庥緬惟¶
皇祖聖祖仁皇帝削平三孽於康熙二十三年諏吉¶
<pb:KR2m0015_WYG_137-18b>¶
東巡¶
親祭闕里¶
武功文徳彪炳簡冊朕仰承¶
先烈集此大勲保泰持盈彌深兢業¶
　　先師孔子闕里理應恪循¶
成憲躬詣行禮用申誠敬且自瞻謁林泉已逾六載仰止¶
　　之念時切於懐擬於明嵗春月自京起鑾恭謁曲阜¶
　　翠華所經亦以體察吏治清問閭閻行慶施恵以稱¶
<pb:KR2m0015_WYG_137-19a>¶
　　朕法¶
祖尊¶
　　師之至意至是年¶
　駕至山東¶
　躬詣¶
　　孔廟行釋奠禮畢至¶
　　少昊金天氏陵¶
　　周公廟致祭復¶
<pb:KR2m0015_WYG_137-19b>¶
　詣¶
　　孔林奠酒遣官祭顔曾思孟専祠¶
　上囘鑾¶
　　　二十二年正月¶
　上奉¶
皇太后南巡先是二十年六月¶
　諭大學士等奏稱江浙士庶望幸情殷請於明嵗再舉¶
　　南巡一摺朕自乾隆十六年巡幸呉越迄今已閲五¶
<pb:KR2m0015_WYG_137-20a>¶
　　載該督尹繼善喀爾吉善等均曾具摺奏請朕因西¶
　　師尚未凱旋未經允准現今膚功迅奏荒服敉寧南¶
　　省吏治民風時厪予懐而髙堰堤工尤數郡生靈攸¶
　　闗上年告竣以後正當親加察勘前降旨於明嵗春¶
　　月展謁¶
　　孔林著允大學士等所請於禮成之後敬奉¶
聖母皇太后鑾與順道前往江浙以抒勤民之隱而慰望¶
　　幸之忱朕省方觀民入境考績惟期勤求實政宣達¶
<pb:KR2m0015_WYG_137-20b>¶
　　羣情一切供頓皆出内府絲毫不以擾民地方官毋¶
　　得指名儲備令衆商捐輸及扣各屬養亷察出定行¶
　　嚴加究處前者巡南省時屢飭各督撫務從簡樸而¶
　　所至尚覺過於華飾喧溷耳目此次行宫及名勝憩¶
　　游之地悉仍舊觀但取灑掃潔除毋得增一椽一瓦¶
　　毋陳設玩器城市經途毋張燈演劇踵事增華巡覽¶
　　所及各督撫等果能綏輯井疆康乂蒸庶俾人敦禮¶
　　讓俗慶豐寧朕自深為嘉悦若其徒事華靡致飾觀¶
<pb:KR2m0015_WYG_137-21a>¶
　美耗有用之財侈無益之費適以自滋咎戾甚無取¶
　焉各督撫及所屬官民人等尚其善體朕心以副朕¶
　觀風問俗行慶施恵之至意二十一年九月¶
諭曰昨嵗江浙督撫等據士民呈詞籲請南巡朕已降¶
　㫖俞允後因江蘇所屬偶被災祲地方各官皆有應¶
　辦賑務朕恐伊等因除道清塵之役轉於民事稍有¶
　妨誤則殊非朕眷顧羣黎之本意復經特諭停止今¶
　據兩江浙省督撫諸臣合詞奏稱西成有慶臣民望¶
<pb:KR2m0015_WYG_137-21b>¶
　幸實深請以明嵗再舉巡幸之典南省民風吏治時¶
　厪朕懐兹當嵗美人和之候省方觀民入疆考績正¶
　可抒朕勤民之隱而髙堰堤工告竣後亦當親加察¶
　㸔著允該督等所請於明春時巡至於一切供帳頓¶
　次絲毫不以累民地方官承辦差務寧樸勿華從前¶
　所降諭㫖甚明該督撫等其善體朕心以副朕觀風¶
　問俗加恵斯民之至意至是¶
車駕發京師至山東遣官祭¶
<pb:KR2m0015_WYG_137-22a>¶
　東嶽¶
　先師孔子闕里¶
　元聖周公廟至江南境遣官祭¶
　河瀆¶
　淮瀆¶
　江瀆¶
駕渡河¶
閲視河防至杭州遣官祭¶
<pb:KR2m0015_WYG_137-22b>¶
　禹陵¶
　南鎮¶
　海神廟¶
閲兵¶
御試浙江進獻詩賦士子中選者四人¶
特賜内閣中書至江寧府¶
親詣¶
　明太祖陵奠酒仍遣官致祭¶
<pb:KR2m0015_WYG_137-23a>¶
　閲兵¶
　御試江蘇安徽進獻詩賦士子中選者七人¶
　特賜内閣中書¶
　囘鑾復閲洪澤湖堤工至徐州¶
　閲黄河形勢指授方畧至山東曲阜縣¶
　親詣¶
　　先師孔子廟行禮復¶
　詣¶
<pb:KR2m0015_WYG_137-23b>¶
　　孔林奠酒至泰安¶
　詣¶
　　岱廟行禮¶
　上囘鑾¶
　　　二十六年二月¶
　上奉¶
皇太后巡幸五臺山先是二十五年八月¶
　諭曰明年恭逢¶
<pb:KR2m0015_WYG_137-24a>¶
皇太后七旬萬夀欽奉¶
懿㫖五臺顯通寺為文殊師利道場梵宇琳宫夙昭靈應¶
　謁¶
陵成禮後順道前詣拈香欽此所有應行各事宜著該衙¶
　　門及地方有司照例敬謹預備至是年¶
　上奉¶
皇太后謁¶
泰陵禮成取道幸五臺山¶
<pb:KR2m0015_WYG_137-24b>¶
　諭曰從前兩次巡幸五臺帳殿周廬隨常頓宿今春恭¶
　　奉¶
皇太后前詣臺山巡幸該撫於菩薩頂側建葢行宫並於¶
　　臺麓寺旁添設坐起數楹以備安憩雖臣子之誼各¶
　　盡其誠而詢其工料所費乃出自伊等養亷夫朕既¶
　　不許派累百姓而各官養亷原為辦理公務及薪水¶
　　之資今以之捐建行宫則甚不可著於存公項内撥¶
　　賞銀二萬兩以供鳩工飭材之用¶
<pb:KR2m0015_WYG_137-25a>¶
　　　二十七年正月¶
　上奉¶
皇太后南巡先是二十三年九月¶
　諭曰兩江總督尹繼善等以河工告竣年嵗豐収臣黎¶
　　望幸情殷請以庚辰之嵗載舉南巡令典合詞具奏¶
　　朕惟東南河道民生時縈宵旰前者翠華再莅每切¶
　　咨詢不敢自逸兹當大工既蕆澤國安瀾于焉攬轡¶
　　觀風上以慰曩時往來指畫之勤下以考在事大臣¶
<pb:KR2m0015_WYG_137-25b>¶
　　宣化承流之績理亦宜之顧各督撫等前後奏報工¶
　　程披章如睹而嵇璜裘曰修等又以親承訓示甫經¶
　　復命囘京條晰敷陳情形頗悉乃者大江南北年榖¶
　　順成民氣和樂封函叠至仰見¶
上蒼福佑額手為南黎稱慶此意與封疆諸大吏共之猶¶
　　念積潦初除汙萊日闢正宜乗時勸諭俾瘠土並化¶
　　膏腴以培元氣已降㫖各督撫勘明濵河地畝有秋¶
　　穫雖登而小民牛犁籽種不能接濟致曠土尚有未¶
<pb:KR2m0015_WYG_137-26a>¶
　　耕者並予格外加恩官為借給使得資東作而厚西¶
　　成其果盈寧之象與嵗俱增則機杼倉箱熙恬滿目¶
　　其足以佐時巡風景者不更多耶且明嵗車駕臨幸¶
　　索約爾濟又再定伊犁後若左右哈薩克東西布魯¶
　　特及囘部各城以次平定歸降不無覲謁宴賚之典¶
　　車馬之煩所當少恤且嵗屆辛巳即恭逢¶
聖母皇太后七旬大夀普天同慶如於此年敬奉¶
安輿重臨江浙庶幾省方問俗嘉地利之畢登喜民生之¶
<pb:KR2m0015_WYG_137-26b>¶
　　益懋於以仰悦¶
慈懐夀祺康豫當推¶
恩錫福俯慰元元望幸之忱俟臨期另行降㫖所有庚辰¶
　　年南巡之奏暫停舉行毋庸具摺固請先將此通行¶
　　曉諭知之二十五年八月¶
　諭大學士等獻嵗恭逢¶
皇太后七旬萬夀擬於新春敬奉¶
安輿時巡南服俯慰士民顒祝之忱并順道閲視徐州石¶
<pb:KR2m0015_WYG_137-27a>¶
　　堤及海寧塘工今嵗大江以南在在豐収惟夏間雨¶
　　水稍多河湖盛長髙寶興泰一𢃄低窪處所頗有漫¶
　　溢恐地方有司承辦南巡差務轉於賑恤事宜不能¶
　　盡心經理是以諭令該督將實在情形確查具奏今¶
　　據奏到髙寶等處被水較重該處既現已成災亟宜¶
　　以賑務為切要所有南巡應辦差務暫行停撤改於¶
　　壬午春敬奉¶
慈輦以慰輿情仍可攬民風而昭盛典大差既經停止自¶
<pb:KR2m0015_WYG_137-27b>¶
　　可専心辦理賑務該督等務宜仰體朕懐董率僚屬¶
　　確案災地情形實力妥辦勿使窮黎稍有失所以副¶
　　朕痌瘝在抱之意至是¶
　車駕發京師至山東遣官祭¶
　　東嶽¶
　　先師孔子闕里¶
　　元聖周公廟至江南境遣官祭¶
　　河瀆¶
<pb:KR2m0015_WYG_137-28a>¶
　淮瀆¶
　江瀆¶
駕渡黄河¶
閲清口東壩木龍¶
登舟巡厯河堤過揚州渡江¶
閲水操¶
諭曰向來巡幸所至地方大吏豫備燈船烟火頗覺繁¶
　俗頃在揚州適以哈薩克陪臣入覲聊示民情和樂¶
<pb:KR2m0015_WYG_137-28b>¶
　之意是以聴其豫備倘蘇杭等處悉仿而行之原屬¶
　不必朕省方觀民勤求治理即以幾暇適情則山水¶
　名勝儘足以供吟眺之資又何事徒滋繁費為耶自¶
　　蘇州至海寧¶
閲海塘¶
御製觀海塘誌事詩示督撫諸臣至杭州遣官祭¶
　禹陵¶
閲兵¶
<pb:KR2m0015_WYG_137-29a>¶
御試進獻詩賦士子中選者四人¶
特賜内閣中書還至江寕府¶
親祭¶
　明太祖陵¶
閲兵¶
御試江蘇安徽二省進獻詩賦士子中選者八人¶
特賜内閣中書¶
諭督撫等朕車駕所經惟橋梁道路葺繕掃除為地方¶
<pb:KR2m0015_WYG_137-29b>¶
　有司所宜修補其綵亭燈棚一切飾觀文具屢經降¶
　㫖斥禁今江浙兩省塗巷尚有踵事因仍者此在蘇¶
　揚鹽布商人等出其餘資偶一㸃綴本地工匠貧民¶
　得資力作以霑㣲潤所謂分有餘以補不足其事尚¶
　屬可行若地方官専欲仿而效之以為增華角勝則¶
　甚非奉職之道嗣後督撫等其實力禁止一切屏去¶
　浮縻以崇實政如有仍蹈故習者將惟該督撫是問¶
駕至淮安¶
<pb:KR2m0015_WYG_137-30a>¶
　閲髙家堰¶
　命增築堤工五百餘丈¶
　上命莊親王允禄等恭奉¶
皇太后由水程囘鑾¶
　上登陸閲視埽工至徐州府¶
　閲黄河岸新堤遣官祭¶
　　河神廟至鄒縣¶
　上詣孟子廟拈香至曲阜縣¶
<pb:KR2m0015_WYG_137-30b>¶
　詣¶
　　文廟行禮遂¶
　詣¶
　　孔林酹酒至泰安府¶
　詣¶
　　岱宗行禮¶
　上囘鑾¶
　皇朝文獻通考卷一百三十七¶
