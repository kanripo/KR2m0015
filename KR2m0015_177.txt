# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:36.708388
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR2m0015_WYG_177-1a>¶
　欽定四庫全書¶
　皇朝文獻通考卷一百七十七¶
　　樂考(二十三/)¶
　　　夷部樂¶
　　　(臣/)等謹按周禮四夷之樂曰韎曰任曰侏離曰僸¶
　　　先王用之於祭祀燕享所以昭大一統之盛也¶
　國朝¶
列聖相承化隆無外幅員廣逺亘古所無我¶
<pb:KR2m0015_WYG_177-1b>¶
　皇上紹¶
世澤之鴻庥闢無疆之偉業西陲二萬餘里盡入版圖¶
　至徳崇勲焜燿萬古迄今回部歸誠獻其國俗樂器列¶
　　　之¶
　　殿廷與高麗國俳瓦爾喀樂並陳於宴享陳暘所謂¶
　　　中天下而立定四海之民服而役之得其歡心使¶
　　　鼓舞焉君子之所樂也至於西洋論樂頗極精深¶
　　　蓋中土律樂失傳而逺西之辨調審音實與古法¶
<pb:KR2m0015_WYG_177-2a>¶
　　　黙相符合¶
聖祖仁皇帝特載其説於律吕正義續編¶
聖意良有在也他如高麗琉球諸國以及新闢西疆内省¶
　　　邊境苗民類皆有樂大都隨地異宜仍其舊制今¶
　　　遵¶
　大清一統志暨各省全志所載敬謹採輯以為夷部樂¶
　　　考於以見¶
　皇朝徳威光被中外一家之盛豈僅如周禮鞮鞻氏之¶
<pb:KR2m0015_WYG_177-2b>¶
　　　所掌而已哉¶
　　　西洋樂律¶
　　　律吕正義續編曰西洋波爾都哈兒國人徐日昇¶
　　　精於音樂其法專以絃音清濁二均逓轉和聲為¶
　　　本後又有壹大里呀國人徳禮格亦精樂律與徐¶
　　　日昇所傳源流無二以其所講聲律節奏覈之經¶
　　　史所載律吕宫調實相表裏故取其分配隂陽二¶
　　　均高低字譜編集成書使談理者有實據云¶
<pb:KR2m0015_WYG_177-3a>¶
　　五線界聲凡度曲之聲字不過七音至第八音而¶
　　仍合於首音因用五線以界之五線四空共九位¶
　　已足於用或九位之外别有當如之音則上下各¶
　　畧一短線而得十三音之分或所増短線上下各¶
　　紀一位則又得十五音之分矣¶
　　二記紀音凡樂不出剛桑二端故用剛柔二記以¶
　　紀清濁互易為用之號蓋柔樂濁聲剛樂清聲若¶
　　夫純用剛音或純用柔音則不紀焉如柔樂内間¶
<pb:KR2m0015_WYG_177-3b>¶
　　以剛樂聲字則用剛紀而知其髙半音或剛樂内¶
　　間以柔樂聲字則用柔紀而知其低半音(如南曲/北曲中)¶
　　(出調/之類)俾人一見而即知其為某聲字某宫調也¶
　　六字定位音之有七傳記則以五聲二變名之度¶
　　曲家則以字譜七字名之西法止用六字自下而¶
　　上曰烏勒鳴乏朔拉其命立音之分則烏上至勒¶
　　為全分勒上至鳴為全分而鳴上至乏則為半分¶
　　乏上至朔仍為全分朔上至拉亦為全分夫絃音¶
<pb:KR2m0015_WYG_177-4a>¶
　　七聲之度有五全分二半分今止用六字紀之者¶
　　蓋七調之絃毎一絃第七音之分皆值半音之位¶
　　故省而不用欲審絃音全度係何聲字必以鳴乏¶
　　二音之分考之上起之音乏在第四則知第一音¶
　　為烏乏在第三則知第一音為勒乏在第二則知¶
　　第一音為鳴下落之音鳴在第四則知第一音為¶
　　拉鳴在第三則知第一音為朔鳴在第二則知第¶
　　一音為乏是以絃度之中但遇半音之分則以鳴¶
<pb:KR2m0015_WYG_177-4b>¶
　　　乏紀之為其易於上下推尋而不亂也¶
　　　三品明調凡作樂必有高音低音平音之三等若¶
　　　不設一凖則髙低無憑故用上中下三品以紀一¶
　　　曲之始終為何聲調也其一曰上品乃自下而上¶
　　　逓髙之調惟有上起而無下落焉一曰中品乃上¶
　　　下適中最平之調此調之聲字可上可下也一曰¶
　　　下品乃自上而下逓落之調自最髙音至最低音¶
　　　其中可以兼髙低平三等聲字也此三品乃絃音¶
<pb:KR2m0015_WYG_177-5a>¶
　　諸樂之樞紐而為一切聲字之門户焉¶
　　七級明樂用樂名之七級以明絃度之七音蓋絃¶
　　音諸樂總以聲字之清濁互易為用此半音之名¶
　　所由立也七級之中以三字名之者四以二字名¶
　　之者三其以三字名之者三絃之分全而以二字¶
　　名之者乃除第七分之虛位也第一曰朔勒烏第¶
　　二曰拉鳴勒第三曰乏鳴第四曰朔乏烏第五曰¶
　　拉朔勒第六曰拉鳴第七曰乏烏夫七樂名之中¶
<pb:KR2m0015_WYG_177-5b>¶
　　以剛柔二記紀於乏鳴二字者蓋乏鳴二字原係¶
　　剛柔二音相交之界他樂名内此二音不能全具¶
　　故乏音紀以柔號鳴音紀以剛號若剛樂内有雜¶
　　柔音之處則紀柔號使奏樂者見之即知音係半¶
　　減而以乏音代鳴音焉或柔樂内有雜剛音之處¶
　　則紀剛號使奏樂者見之即知音當半加而以鳴¶
　　音代乏音焉果能以樂名七級熟記於心而以剛¶
　　柔二紀明練於目以六字精詳於耳則一聆樂音¶
<pb:KR2m0015_WYG_177-6a>¶
　　即知何者為全何者為半皎然洞悉於胸中矣¶
　　三品紀樂名七級朔勒烏以上品紀之蓋朔勒烏¶
　　為最低音之分調起低音則必自下漸上故以逓¶
　　高之品配之使人一見此品即知朔勒烏之紀為¶
　　上起之調也朔乏烏以中品紀之蓋朔乏烏為中¶
　　音之分調起中音則必可上可下故以中品配之¶
　　使人一見此品即知朔乏烏之紀為平調也乏烏¶
　　以下品紀之蓋乏烏為最高之分調起高音必自¶
<pb:KR2m0015_WYG_177-6b>¶
　　上而下故以逓下之品配之使人一見此品即知¶
　　乏烏之紀為下落之調也要之第一樂名朔勒烏¶
　　之烏第二樂名拉鳴勒之勒第三樂名乏鳴之鳴¶
　　第四樂名朔乏烏之乏第五樂名拉朔勒之朔第¶
　　六樂名拉鳴之拉皆屬上品第四樂名朔乏烏之¶
　　烏第五樂名拉朔勒之勒第六樂名拉鳴之鳴第¶
　　七樂名乏烏之乏第一樂名朔勒烏之朔第二樂¶
　　名拉鳴勒之拉皆屬中品第七樂名乏烏之烏第¶
<pb:KR2m0015_WYG_177-7a>¶
　　一樂名朔勒烏之勒第二樂名拉鳴勒之鳴第三¶
　　樂名乏鳴之乏第四樂名朔乏烏之朔第五樂名¶
　　拉朔勒之拉皆屬下品以此樂名次第熟之方能¶
　　識度曲為何樂名之聲字品調也至於絃音七調¶
　　相旋而三品之中獨遇乏與鳴及第七音空位之¶
　　分上下互移半音之度是以七樂名内惟乏鳴之¶
　　一樂名紀以半音髙低之二記此又半音與整音¶
　　不同之一證也¶
<pb:KR2m0015_WYG_177-7b>¶
　　半分易字用六字以度絃音之曲凡聲字上起者¶
　　不出於第六拉字下落者不過於第一烏字則不¶
　　易名若上起出於拉下落過於烏則以七樂名之¶
　　第二樂名拉鳴勒第五樂名拉朔勒兩樂名内之¶
　　一字易之易之者聲音之高低不易但易其字以¶
　　紀半音之分既易其字則當繼之字仍依其序以¶
　　足上下溢出之分¶
　　新法七字明半音互用六字配七音獨遺第七音¶
<pb:KR2m0015_WYG_177-8a>¶
　　之分今西法又一例其第七音增一犀字始足七¶
　　樂名之位而全半互易為用者一覽而即明焉如¶
　　一絃全度首音為朔乏烏者以七字明之則朔乏¶
　　烏紀以烏拉朔勒紀以勒拉鳴紀以鳴乏烏紀以¶
　　乏朔勒烏紀以朔拉鳴勒紀以拉乏鳴紀以犀(此/中)¶
　　(法之四字調/所謂正調也)一絃全度首音為拉朔勒者以七字¶
　　明之則拉朔勒紀以勒拉鳴紀以鳴乏烏半音高¶
　　紀以乏半音高朔勒烏紀以朔拉鳴勒紀以拉乏¶
<pb:KR2m0015_WYG_177-8b>¶
　　鳴紀以犀朔乏烏半音高紀以烏半音高(此中法/之乙字)¶
　　(調/也)一絃全度首音為拉鳴者如以七字明之則拉¶
　　鳴半音低紀以鳴半音低乏烏紀以之朔勒烏紀¶
　　以朔拉鳴勒半音低紀以拉半音低乏鳴半音低¶
　　紀以犀半音低朔乏烏紀以烏拉朔勒紀以勒(此/中)¶
　　(法之上/字調也)一絃全度首音為乏烏者如以七字明之¶
　　則乏烏紀以乏朔勅烏紀以朔拉鳴勒紀以拉乏¶
　　鳴半音低紀以犀半音低朔乏烏紀以烏拉朔勒¶
<pb:KR2m0015_WYG_177-9a>¶
　　紀以勒拉鳴紀以鳴(此中法之/尺字調也)一絃全度首音為¶
　　朔勒烏者如以七字明之則朔勒烏紀以朔拉鳴¶
　　勒紀以拉乏鳴紀以犀朔乏烏紀以烏拉朔勒紀¶
　　以勒拉鳴紀以鳴乏烏半音高紀以乏半音高(此/中)¶
　　(法之工/字調也)一絃全度首音為拉鳴勒者如以七字明¶
　　之則拉鳴勒紀以拉乏鳴紀以犀朔乏烏半音高¶
　　紀以烏半音高拉朔勒紀以勒拉鳴紀以鳴乏烏¶
　　半音高紀以乏半音高朔拉烏半音高紀以朔半¶
<pb:KR2m0015_WYG_177-9b>¶
　　音高(此中法之/几字調也)一絃全度首音為乏鳴者如以七¶
　　字明之則乏鳴半音低紀以犀半音低朔乏烏紀¶
　　以烏拉朔勒紀以勒拉鳴半音低紀以鳴半音低¶
　　乏烏紀以乏朔勒烏紀以朔拉鳴勒紀以拉(此中/法之)¶
　　(六字/調也)¶
　　樂音長短之度凡樂音必取一凖以為全度自此¶
　　度而引伸之則為長自此度而逓減之則為短立¶
　　度長短之間而音韻之遲疾生焉此以無聲之度¶
<pb:KR2m0015_WYG_177-10a>¶
　　而紀有音之樂也是故法騐時刻漏之義而為手¶
　　勢抑揚之號取手之一揚為半度一抑為半度合¶
　　一抑一揚而為全度自全度而上為漸緩之式自¶
　　全度而下為漸速之式使度曲者依此度而為之¶
　　長短庶品制有定而節奏以成焉¶
　　八形號紀樂音之度全度之上長而緩者為三全¶
　　度之下短而速者為四並全度為八其全度為中¶
　　分自此而上則為全度之倍名曰緩分自此而上¶
<pb:KR2m0015_WYG_177-10b>¶
　　則又為緩分之倍名曰長分自此而上則復為長¶
　　分之倍名曰倍長分自中分而下則為全度之半¶
　　名曰半分自此而下則又為半分之半名曰小分¶
　　自此而下則又為小分之半名曰速分自此而下¶
　　則復為速分之半名曰最速分倍長形號音節極長¶
　　人聲斷不能及管樂中設法用之或可以及然不¶
　　過以備一種要無此等曲也其長形號人聲亦不¶
　　能及管樂則能及之其緩形號人聲固能及然用¶
<pb:KR2m0015_WYG_177-11a>¶
　　於人聲者少而用於樂音之終者多以上三形號¶
　　可用於下落之調不可用於上起之調蓋音長而¶
　　上起樂聲尚不能及况人聲耶故謂之下聲焉其¶
　　中形號於人聲為中分而於樂聲則為緩分其半¶
　　形號用於人聲雖比中分稍速而用於樂音則為¶
　　適中故凡度曲用此形號者最多此二形號不拘¶
　　下落上起之調皆可用故為之中聲焉其小形號¶
　　用於人聲為少速而於樂音則猶謂之中分其速¶
<pb:KR2m0015_WYG_177-11b>¶
　　形號於樂音為少速而於人聲則為極速其最速¶
　　形號則音節極促樂音或能如之而人聲亦斷不¶
　　能及此三形號用於上起之調則可用於下落之¶
　　調則不可蓋高則宛轉成韻下則曲奏難成故謂¶
　　之高聲焉¶
　　八形號定為三凖一曰全凖其倍長分凖十二度¶
　　(手一抑一揚為一次/此十二度即十二次)長分凖六度緩分凖三度中¶
　　分凖一度半其餘依次減半計之一曰大半凖其¶
<pb:KR2m0015_WYG_177-12a>¶
　　倍長分凖八度長分凖四度緩分凖二度中分凖¶
　　一度其餘亦依次半之一曰小半凖各分俱為大¶
　　半凖之半然度曲時用大半與小半二凖者多用¶
　　全凖者少蓋全凖之中分為一度半自此分而減¶
　　半之則數必奇零不若大半凖小半凖二者之得¶
　　分整齊逓析之而無奇零之虞也¶
　　(臣/)等謹按西法以烏勒鳴乏朔拉犀七字紀樂即¶
　　古五聲二變之七音今度曲家四乙上尺工凡六¶
<pb:KR2m0015_WYG_177-12b>¶
　　之七字譜也絃音之度分五正聲為全分二變聲¶
　　為半分乏與犀皆得半分即變徴變宫二音也若¶
　　夫旋轉為調則正變清濁亦互易焉至於奏樂之¶
　　音韻疾徐彼以手勢之一抑一揚定為長短之度¶
　　以凖遲速亦猶中法之以板節樂也其論音辨調¶
　　頗稱精詳實與中法相為表裏今苐採撮大要著¶
　　於萹其詳具載本書可見理之至者逺近同源法¶
　　之精者中外一轍益徴我¶
<pb:KR2m0015_WYG_177-13a>¶
聖祖仁皇帝神明天縱審定黄鍾元音之度分辨明第八¶
　　　音合於首音之妙義闢閫奥而定宏規此我¶
　朝之雅樂所以獨絶千古云¶
　　　西洋¶
　　　天主堂(其國/本稱)内有三十六祭臺中臺左右有編簫¶
　　　二座中各有三十二層毎層百管管各一音合三¶
　　　千餘管凡風雨波濤謳吟戰鬬與百鳥之聲皆可¶
　　　模倣¶
<pb:KR2m0015_WYG_177-13b>¶
　　　朝鮮¶
　　　高麗史郊廟朝㑹雜用唐樂宋大晟樂明雅樂又¶
　　　有俗樂俗樂之名頗有新異　舞鼓侍中李混謫¶
　　　寧海得海上浮查制為舞鼓其聲宏壯　動動其¶
　　　詞效仙女而為之　無㝵出自西域歌詞多用佛¶
　　　語　西京西京即箕子始封地其民習於禮讓作¶
　　　此歌　大同江殷太師箕子封於朝鮮施八條之¶
　　　教以興禮俗人民大悦以大同江比黄河永明嶺¶
<pb:KR2m0015_WYG_177-14a>¶
　　比崧山頌禱其君也　五冠山孝子李文忠所作¶
　　　楊州楊州即高麗漢陽府地繁華男女方春好¶
　　逰相樂而歌之也　月精花普州妓名司録魏齊¶
　　萬惑之里人作此以刺之　長生浦侍中李濯出¶
　　鎮金羅有威惠倭㓂長生浦濯赴援倭望見即引¶
　　軍去軍士悦而作歌　叢石亭竒輒所作輒東還¶
　　至江陵登此亭臨望大海感四仙之迹作是歌¶
　　處容新羅憲康王㳺鶴城還至開雲浦有一人奇¶
<pb:KR2m0015_WYG_177-14b>¶
　　形詭服從入京自號處容毎月夜輒歌於市以為¶
　　神人李齊賢詩新羅當日處容翁見説来從碧海¶
　　中貝齒頳唇歌夜月鳶肩紫袖舞春風　沙里花¶
　　賦役繁重託言黄鳥啄粟以怨之　長巖長巖老¶
　　人譏平章杜英哲所作　安東紫青婦人一失其¶
　　身人所賤惡故作此歌以絲之紅緑青白反覆比¶
　　之　濟危寶婦人以罪徒役至濟危寶恨其手為¶
　　人所執作是歌以自怨　冬栢木蔡洪哲流逺島¶
<pb:KR2m0015_WYG_177-15a>¶
　　作此歌王聞之即日召還　禮成江唐商賀頭綱¶
　　善棋至禮成江見一美婦人乃與其夫賭棊佯不¶
　　勝輸物倍夫利之果以妻注一舉勝之舟載而去¶
　　其夫悔恨作是歌也　鄭瓜亭内侍郎中鄭叙作¶
　　李齊賢詩憶君無日不霑衣政似春山蜀子規為¶
　　是為非人莫問只應殘月曉星知　紫霞洞侍中¶
　　蔡洪哲所作　教坊女弟子奏王母隊歌舞一隊¶
　　五十五人舞成四字或君王萬嵗或天下太平¶
<pb:KR2m0015_WYG_177-15b>¶
　　琉球¶
　　凡有宴㑹歌呼蹋蹄一人唱衆皆和音頗哀怨扶¶
　　女子上膊搖首而舞¶
　　凖噶爾部¶
　　伊犁固爾扎廟海努克廟喇嘛居此二寺暮鼓朝¶
　　螺梵唄清越又其俗每日申刻則撃鼓鳴鐃名曰¶
　　送日惟阿奇木伯克門首建小樓早晩吹號鳴鐃¶
　　擂鼓於其上以迎送日光其樂器有雅拖噶伊奇¶
<pb:KR2m0015_WYG_177-16a>¶
　　里琥兒土布數兒琵琶琥兒特木爾琥兒綽兒坑¶
　　哥爾奇倉戥賒轟貨鼻什庫兒伊克捕肋冬捕肋¶
　　大約與䝉古樂相似雅拖噶以下六器為其歡㑹¶
　　宴飲所用以絲為主而竹附之坑哥爾奇以下七¶
　　器則為誦經應和之用也其樂曲一名圖爾本衛¶
　　拉特有聲無辭用以試絃一名噶爾逹木特歎美¶
　　其人之辭一名布圖遜雅布逹爾頌禱之辭用以¶
　　煞尾别有沙謹奇末克噶拉逹瑪奇爾吉斯訥末¶
<pb:KR2m0015_WYG_177-16b>¶
　　庫濟爾噶拉胡里莽拉土門額起諸曲率以雅拖¶
　　噶以下六器相和成調云¶
　　回部¶
　　喀什噶爾其俗於十月朔日十二月十日大伯克¶
　　率衆衣新衣張鼓樂赴寺拜天并慶賀宴㑹回民¶
　　吉禮用鼓二胡琴一三絃二筝一樂人席地而坐¶
　　以手拍鼓衆樂從之聲音和翕樂人歌曲婦女數¶
　　人起舞踏步旋轉皆能應節城内築高亭一座毎¶
<pb:KR2m0015_WYG_177-17a>¶
　　日夕時用鐃鼓嗩呐銅號以送日¶
　　闢展毎嵗二月謂之年頭彼此宴㑹㓜子㓜女相¶
　　率歌舞凡婚禮男婦及親黨並赴女家作樂歌舞¶
　　至娶日亦用鼓吹成婚三日壻偕婦回至女家鼓¶
　　吹歌舞導從及門而止居父母之䘮一年内不宴¶
　　㑹不作樂伯叔兄弟之䘮三月内不宴㑹不作樂¶
　　其樂器有大鼓小鼓銅號鉸子嗩呐喇叭三絃胡¶
　　琴哈龍哈龍之制以木為之形圓中空面掛銅絃¶
<pb:KR2m0015_WYG_177-17b>¶
　　六十歌曲皆番音¶
　　烏什各城阿奇木毎日用鼓吹一次回民吉禮用¶
　　樂男女歌舞樂器有大鼓小鼓喇叭嗩呐三絃胡¶
　　琴抓琴鼓子¶
　　葉爾𦍑和闐樂器有筝三絃琵琶胡琴管喇叭嗩¶
　　呐鼓鈸日夕時亦作樂送日¶
　　庫車沙雅爾樂器有大鼓小鼓喇叭嗩呐三絃筝¶
　　阿克蘇賽里木拜凡婚䘮之事俱用樂樂器有三¶
<pb:KR2m0015_WYG_177-18a>¶
　　絃琴筝手鼓毎日申刻以後並鼓吹作樂以送日¶
　　回部樂曲一名思那滿愛慕其人之辭一名塞勒¶
　　喀思拊掌行樂之辭一名察罕一名珠魯馬前鼓¶
　　吹之辭凡按工尺字一周終而復始節以人聲隨¶
　　其長短以成曲調¶
　　(臣/)等謹按凖夷崇尚黄教回民敬奉天主故其拜¶
　　天禮佛儀節不同音樂亦異一統志舊載葉爾𦍑¶
　　國俗未甚詳備自西陲底定以後人民土宇咸𨽻¶
<pb:KR2m0015_WYG_177-18b>¶
　　版圖教育撫綏等諸内地因得悉其祭祀婚䘮嵗¶
　　時伏臘之樂制大都西極之地迤邐廣逺族類繁¶
　　多風尚不一聲音器數之制時有異同蓋習俗相¶
　　承所從来逺矣回部所獻土音俗樂今已𨽻在樂¶
　　官陳於宴享其樂技樂器詳見散樂樂器二門兹¶
　　不備載¶
　　𤓰哇¶
　　樂有横笛鼓板亦能舞¶
<pb:KR2m0015_WYG_177-19a>¶
　　浡泥¶
　　國凡宴㑹鳴鼓吹笛擊鈸歌舞為樂¶
　　湖南苗¶
　　擊銅鼓沙鑼以祀鬼神親戚宴㑹以匏笙銅鼓為¶
　　樂¶
　　四川苗¶
　　賨人剽勇鋭氣喜歌舞宴樂則撃銅鑼鼓吹横笛¶
　　歌舞¶
<pb:KR2m0015_WYG_177-19b>¶
　　兩廣苗¶
　　俚人最貴銅鼓鑄初成懸於庭中置酒招同類来¶
　　者以金銀為大&KR0107;執以扣鼓因遺主人名為納鼓¶
　　&KR0107;風俗好殺相攻擊輒鳴此鼓聚衆有是鼓者極¶
　　為豪强號為都花¶
　　雲南苗¶
　　&KR0526;夷一名攞夷筵宴則貴人上坐僚屬以次列坐¶
　　於下酒初行樂作一人大呼一聲衆人和之如此¶
<pb:KR2m0015_WYG_177-20a>¶
　　者三既就坐樂有三曰&KR0526;夷樂緬樂車里樂&KR0526;夷¶
　　樂有筝笛胡琴響琖之類歌中國之曲緬樂者緬¶
　　人所作以羊皮為三五尺長鼓以手拍之間以銅¶
　　鐃鼓拍板與中國僧道之樂無異鄉村宴飲則撃¶
　　大鼓吹蘆笙舞牌為樂人死親鄰相聚少年百數¶
　　十人飲酒作樂歌舞逹旦謂之娛屍婦人羣聚撃¶
　　碓杵為戱數日而後𦵏在鎮南者婚禮夷歌侑食¶
　　窩泥䘮無棺弔者擊鑼鼓揺鈴頭挿雞尾跳舞名¶
<pb:KR2m0015_WYG_177-20b>¶
　　曰洗鬼忽泣忽飲三日採松為架焚而塟其骨祭¶
　　用牛羊揮扇環歌拊掌踏足以鉦鼓蘆笙為樂在¶
　　南安州又曰和泥飲酒以一人吹蘆笙為首男女¶
　　連手周旋跳舞為樂¶
　　花苗凡節序撃銅鼓吹喇叭歡聚賽神¶
　　黒乾夷婚配不用媒妁男吹笙女彈口琴倡和相¶
　　調悦而野合歸語父母始用媒聘¶
　　嫚且男婦作懽鳴葉吹新彈蔑弄枯則皆音節流¶
<pb:KR2m0015_WYG_177-21a>¶
　　暢合夷曲而雜和之其聲喑然吚然亦可聴¶
　　貴州苗¶
　　紅苗撃鼓歌舞名曰調鼓¶
　　八番燕㑹撃長腰鼓為樂¶
　　克孟牯羊苗男女躧笙為偶免乳而歸其聘財¶
　　狆家其種有三一曰補籠一曰卡龍一曰青狆嵗時¶
　　擊銅鼓為歡土人或掘地得鼓即以為諸葛所遺¶
　　富者不吝直争購¶
<pb:KR2m0015_WYG_177-21b>¶
　　蔡家居䘮猶存古禮聚親屬吹笙跳舞名曰做戞¶
　　花苗毎嵗孟春合男女於野謂之跳月男吹蘆笙¶
　　女振響鈴旋躍歌舞¶
　　東苖跳月與花苗同至禾熟牛肥釀酒斫牛召集¶
　　親屬劇飲歌唱¶
　　西苗延善歌祝者各著大氊衣腰摺如圍穿皮靴¶
　　頂大氊帽導於前童男女百數十軰青衣綵帯相¶
　　隨於後吹笙舞踏歴三晝夜乃殺牛以賽豐年¶
<pb:KR2m0015_WYG_177-22a>¶
　¶
　¶
　¶
　¶
　¶
　¶
　¶
　¶
<pb:KR2m0015_WYG_177-22b>¶
　¶
　¶
　¶
　¶
　¶
　¶
　¶
皇朝文獻通考卷一百七十七¶
