# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:37.555161
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百三
<pb:KR2m0015_WYG_203-1a>¶
　欽定四庫全書¶
　皇朝文獻通考卷二百三¶
　　刑考(九/)¶
　　　徒流(配没/)¶
　　　(臣/)等謹按虞書流宥五刑曰五宅三居周禮以嘉¶
　　　石役罷民曰三年二年一年而後舎蓋皆量罪人¶
　　　所犯而分地定期以懲艾之至於竄殛放流郊遂¶
　　　寄棘則投畀遠荒終身不齒所自昉也馬端臨考¶
<pb:KR2m0015_WYG_203-1b>¶
　　　歴代以迄(臣/)等續纂五朝刑考徒流配没各有等¶
　　　差¶
　　本朝國初風淳政簡律令所著鞭責以上遂至大辟¶
　　　經¶
列聖遞為折𠂻我¶
　皇上隨時損益凡不忍麗於法而懲其害於民者五徒¶
　　　三流及準徒發遣諸條釐然大備臣等考刑制已¶
　　　詳載前卷矣兹考所載自順治年始若夫酌罪重¶
<pb:KR2m0015_WYG_203-2a>¶
　　　輕量地遠近或因革舊例或改發新疆使徒𨽻有¶
　　　全軀自新之門無聚處為匪之患而¶
　　國家收耕屯防禦之益則窳民皆遷其地而為良所¶
　　　為¶
　聖天子明刑弼教簡不肖以絀惡而成虞周之盛治者¶
　　　於是乎在(臣/)等謹條繋類纂於篇¶
　　　順治二年定籍没毋得濫及給事中孫襄奏言犯¶
　　　人家口入官婦女至於給配漸恐亷耻道喪節義¶
<pb:KR2m0015_WYG_203-2b>¶
　　　風㣲嗣後除叛逆强盗外均宜及身而止從之(臣/)¶
　　　等謹按¶
　　國初律無成書故籍没無正條用是¶
特允孫襄之奏迨順治三年¶
頒行大清律惟載謀反重犯家産人口入官並强盗亦不¶
　　　在此例也¶
　　　七年定隠匿錢糧者本犯正法仍籍没家産人口¶
　　　(互見刑/制門)¶
<pb:KR2m0015_WYG_203-3a>¶
　　八年定投充旗人生事害民者本犯正法妻子家¶
　　産人口入官(詳見刑/制門)¶
　　十二年定改發寧古塔之例寧古塔地方嚴寒發¶
　　徃人犯易致斃命是時給事中魏裔介奏請於遼¶
　　東地方量其遠近酌罪輕重流之不必専發寧古¶
　　塔從之¶
　　定發尚陽堡之例凡一應流罪皆照律例所定地¶
　　方發遣其解部流徙者改發尚陽堡¶
<pb:KR2m0015_WYG_203-3b>¶
　　定徒犯發遣屯田之例酌其年分以定開墾之多¶
　　寡開完釋放其願留者即永為已業從江西興屯¶
　　道翟鳯翥請也¶
　　十三年定旗人犯軍流徒罪折枷責之例軍罪枷¶
　　三月流罪枷兩月徒罪枷一月仍責以應得鞭數¶
　　(詳見刑/制門)至十八年又議准旗人犯徒一年者枷二¶
　　十日一年半者枷二十五日二年者枷三十日二¶
　　年半者枷三十五日三年者枷四十日流二千里¶
<pb:KR2m0015_WYG_203-4a>¶
　　者枷五十日二千五百里者枷五十五日三千里¶
　　者枷六十日旗人犯附近軍折枷七十日邉衛七¶
　　十五日邉遠八十日極邉烟瘴九十日¶
　　十四年定窩逃犯人免死責四十板面刺窩逃字¶
　　家産人口入官(詳見刑/制門)¶
　　定興販攙和私錢者流徙尚陽堡(詳見刑/制門)¶
　　十六年定官員犯貪贓杖流之例先是十二年定¶
　　官員犯貪贓至十兩以上者不分枉法不枉法俱¶
<pb:KR2m0015_WYG_203-4b>¶
　　籍産入官至是免其籍没責四十板不准折贖流¶
　　徙席北地方¶
　　定誣告人死罪未决者本犯杖一百發邉衛充軍¶
　　(詳見刑/制門)¶
　　定民人自首身係逃人借端行詐者責四十板妻¶
　　子家産人口入官¶
　　十七年定奸民刁訟持刀抹項希圖倖准者本人¶
　　按法究治妻子流徙尚陽堡¶
<pb:KR2m0015_WYG_203-5a>¶
　　　定應徙席北者俱改徙寧古塔¶
　　　十八年¶
聖祖仁皇帝御極是年定叛逆案内應徙者改徙寧古塔¶
　　　之例¶
　　　康熈二年定流犯身死妻子免遣之例先是流徙¶
　　　人犯分别應行僉妻及止遣本身嗣於康熈元年¶
　　　將妻室未分家之子一併流徙令其室家完聚至¶
　　　是以該犯妻子本係無罪¶
<pb:KR2m0015_WYG_203-5b>¶
諭嗣後除反叛縁坐干連人犯仍照例遵行外其餘流罪¶
　身死妻子皆免遣三年刑部又奏定流徙人犯夫死其¶
　　　妻免流若有子或無子有僕仍遣僅乳子者免若¶
　　　妻家冀免伊女致死其婿以謀殺論若惡棍冀得¶
　　　犯人妻設謀致斃者照光棍例立斬(互見刑/制門)至四¶
　　　年仍定本犯已死者妻子槩行免遣至二十年又¶
　　　定叛案牽連流犯身死其妻子有子者仍遣無子¶
　　　者免遣¶
<pb:KR2m0015_WYG_203-6a>¶
　　定窩逃隣佑及干連人犯向例徙寧古塔者俱改¶
　　徙尚陽堡¶
　　三年禁止私贖遣犯家屬凡發遣¶
　盛京寧古塔等處逆犯家屬有私行買贖者係官革¶
　　職旗人枷鞕民人杖流(互見刑/制門)¶
　　四年定家産盡絶追贓無完之流徒笞杖等犯應¶
　　行入官者原罪的决免其入官身故産絶者仍照¶
　　元年定例贓銀免追妻子亦免入官(互見刑/制門)¶
<pb:KR2m0015_WYG_203-6b>¶
　　定寧古塔流徙民人有嫁女旗下者聴妻子家屬¶
　　毋許賣與旗人其家奴聴從主賣¶
　　定外省流遣人犯起解限期凡起解流遣限期除¶
　　解部發落入官人犯照定例行外若在各省地方¶
　　軍流人犯以刑部咨文到日計限一月即行起解¶
　　該犯限日行五十里若三千里限二月二千五百¶
　　里限五十日餘准是俱限内至發遣處所其有應¶
　　追贓項限内不能追完起解者該督撫先行題明¶
<pb:KR2m0015_WYG_203-7a>¶
　　　如地方官遲延不起解及押解中途遲延者並照¶
　　　違限例治罪¶
　　　五年定婪贓衙役赦免後仍行充役者流徙寧古¶
　　　塔¶
　　　六年定不俟原問官審結徑行叩¶
　閽者旗人枷號兩月鞕一百民人責四十板流三千里¶
　　　(互見刑/制門)¶
　　　七年定賭博禁例凡開塲賭博抽頭放頭者旗人¶
<pb:KR2m0015_WYG_203-7b>¶
　　　枷責民人充軍在塲賭博者旗人枷責民人流徙¶
　　　(詳見刑/制門)¶
　　　定窩逃流犯未發身故者妻子免遣從左都御史¶
　　　王熈請也¶
　　　九年更定停遣之例定例流徙尚陽堡寧古塔罪¶
　　　人於六月十二月停遣至是¶
特諭刑部自十月至正月及六月俱勿遣¶
　　　定隠匿入官人口至五名財物至五百兩者流徙¶
<pb:KR2m0015_WYG_203-8a>¶
　　寜古塔(詳見刑/制門)¶
　　定遣犯在途遇赦應免者題請釋放之例¶
　　十一年定流徙罪犯在配窩逃之例督捕侍郎折¶
　　庫納奏窩隠逃人例有處分至流徙處所窩隠逃¶
　　人者未經定例今尚陽堡寧古塔等處流徙人等¶
　　如窩隠逃人不便復擬流徙應枷號三個月責四¶
　　十板從之(互見刑/制門)¶
　　十六年定誘取典賣良人子女者民人杖一百流¶
<pb:KR2m0015_WYG_203-8b>¶
　　三千里旗人枷責完結(詳見刑/制門)¶
　　定旗人犯入官罪例凡旗人犯入官之罪者俱入¶
　　各旗辛者庫其辛者庫人有犯入官之罪者枷責¶
　　完結¶
　　定侵盗錢糧一年不完者僉妻及未分家之子流¶
　　徙家産入官例(詳見刑/制門)¶
　　十八年定衙役詐贓十兩以上者僉妻安挿奉天¶
　　例(詳見刑/制門)¶
<pb:KR2m0015_WYG_203-9a>¶
　　定鑪頭匠役包攬買銅交納者枷責并妻子流徙¶
　　尚陽堡(互見刑/制門)¶
　　定軍罪及免死流犯妻子仍僉之例凡軍流及免¶
　　死擬流人犯皆僉妻及未分家之子交户部安揷¶
　　如分家之子有情願隨徃者聴¶
　　十九年定軍流分别發配之例先是十八年議定¶
　　凡軍罪及免死擬流者俱發烏拉地方其照常流¶
　　罪發奉天等處地方至是左都御史郝浴奏請死¶
<pb:KR2m0015_WYG_203-9b>¶
　　罪減等者仍照例發遣烏拉其餘軍流俱充發奉¶
　　天等處從之¶
　　定貪贓官役發配例死罪減等者仍照例安揷烏¶
　　拉其罪不至死而擬流者徙尚陽堡¶
　　二十年定旗人詐害平民者流徙凡上三旗及八¶
　　旗中有刁惡棍徒横行非法詐害良民者該旗嚴¶
　　查送部即行奏¶
聞發徃寧古塔¶
<pb:KR2m0015_WYG_203-10a>¶
　　　二十一年改定發烏拉之例奉¶
諭烏拉地方風氣嚴寒由内地發遣安揷人犯水土不習¶
　難以資生念此輩雖干憲典但既經免死原欲令其全¶
　生若仍投畀窮荒終歸踣斃殊非法外寛宥之初心以¶
　後免死人犯俱發徃尚陽堡安揷其應發尚陽堡人犯¶
　改發遼陽安挿至反叛案内應流人犯仍發烏拉地方¶
　當差不必與新披甲人為奴¶
　　　定民人假稱逃人具告行詐者發寧古塔給披甲¶
<pb:KR2m0015_WYG_203-10b>¶
　　　人為奴(互見刑/制門)¶
　　　二十二年改定發遣罪例凡三次逃人三次竊盗¶
　　　免死減等及誘賣人口藥餌迷拐各為從者并和¶
　　　同被誘知情應擬流者俱改發寧古塔與披甲人¶
　　　為奴¶
　　　二十三年定誣䧟平民為盗嚇詐銀兩者照竊盗¶
　　　三犯例發寧古塔旗人發遣本身民人僉妻俱追¶
　　　銀入官(互見刑/制門)¶
<pb:KR2m0015_WYG_203-11a>¶
　　定强盗自首者免死充發凡强盗殺人案内如無¶
　　下手主謀情由者准其自首發邉衛充軍(互見刑/制門)¶
　　二十五年閏五月定私賣軍器者充軍凡邉界地¶
　　方有奸徒私將軍器賣於土司番蠻之人者不論¶
　　官民兵丁俱杖一百發邉衛充軍該管官知情故¶
　　縱者與軍民一例治罪(詳見刑/制門)¶
　　定軍犯定配之例凡充軍人犯在京兵部定衛在¶
　　外巡撫定衛仍鈔招知㑹兵部其問邉外為民者¶
<pb:KR2m0015_WYG_203-11b>¶
　　鈔招送户部¶
　　定邉口禁例凡䝉古擅殺内地民人及盗牲畜論¶
　　擬斬絞外妻子牲口皆入官其擕帯家口牲畜私¶
　　自入邉游牧者不論㡬户皆入官民人私自入邉¶
　　口者僉妻發山海闗外遼陽等處安揷(詳見刑/制門)¶
　　二十六年定流犯查提妻室例凡應查提審擬流¶
　　之妻將犯人先發順天府覊候行文該地方查取¶
　　妻室候解到後發順天府夫妻一同發遣至三十¶
<pb:KR2m0015_WYG_203-12a>¶
　　　九年議准軍犯亦照此例¶
　　　二十七年定借口子報父仇擅殺人者流徙刑部¶
　　　議覆御史趙廷珪疏言律載子報父仇不告官而¶
　　　擅殺者杖六十盖為未經審擬寃抑無伸者言之¶
　　　也如仇家已經審擬或遇赦宥復有借口報仇者¶
　　　不得概引輕條應如所請流三千里著為令從之¶
　　　(互見刑/制門)¶
　　　定官員過贓未受者照聴許財物律杖徒¶
<pb:KR2m0015_WYG_203-12b>¶
　　　二十八年¶
命察流犯發遣之弊奉¶
諭流徙人犯遇有勢力者毎覊禁不嚴及至發遣又展轉¶
　遷延其貧苦無力營求者即肆行凌虐瀕於死亡向來¶
　此弊甚多嗣後如遇有勢力之人即行發遣不得遲延¶
　其貧困之人毋許凌虐致斃著户刑二部堂官不時稽¶
　察如有前項情弊指恭從重治罪(互見刑/制門)¶
　　　定强盗事發自首者分别論戍擬徒凡事發後查¶
<pb:KR2m0015_WYG_203-13a>¶
　　拏時自首之强盗内如有傷人不死者照律擬戍¶
　　如不曽傷人者照知人欲告而自首減二等律擬¶
　　徒(互見刑/制門)¶
　　定强盗年未及嵗被誘同行贓無入已者免死杖¶
　　流(互見刑/制門)¶
　　三十九年定那移銀至五千兩以上糧米至六千¶
　　石以上者毋論已完未完革職仍擬滿流例(詳見/刑制)¶
　　(門/)¶
<pb:KR2m0015_WYG_203-13b>¶
　　四十一年改定僉妻流犯在京發配之例順天府¶
　　府尹錢晋錫疏言各省民人有在京定擬流罪及¶
　　免死減罪人犯舊例於順天府發遣但其中僉妻¶
　　流犯必俟該犯之妻從本省押解至京始行發遣¶
　　曠日稽延且單身女流長途押解易受解役凌辱¶
　　殊為可憫請嗣後在京發配者先發回本省照各¶
　　省發遣例僉妻解徃從之¶
　　定僉妻人犯在配身故家屬回籍之例先是二十¶
<pb:KR2m0015_WYG_203-14a>¶
　　　八年兵部奉¶
諭軍罪犯人身故無子其孤寡之婦仍留配所情實可矜¶
　著令回籍至是順天府府尹錢晋錫疏請嗣後流犯在¶
　　　配身故者妻子俱准回原籍從之¶
　　　定稽察流犯脱逃例刑部議准黒龍江寧古塔發¶
　　　遣人犯逃者甚衆皆由該管官不行查察之故應¶
　　　令各該將軍打牲總管等將發遣人犯毎月收領¶
　　　者若干逃走者若干拏獲者若干未獲者若干查¶
<pb:KR2m0015_WYG_203-14b>¶
　　　明造册咨部至年終將總數具奏按其逃走之多¶
　　　寡治伊主及該管官之罪¶
　　　更定免死人犯仍發黒龍江逃者嚴處刺字之例¶
　　　定遣犯脱逃拒捕者即行正法¶
　　　四十七年嚴流犯逃後犯法之例奉¶
諭凡減等流徒者俱係死罪豁免之人理當安靜守分若¶
　仍不改過逃回作惡情殊可惡嗣後流所逃回不犯罪¶
　者仍照例完結外逃後又復犯罪不論罪之輕重并將¶
<pb:KR2m0015_WYG_203-15a>¶
　舊案查出立時正法著為令(互見刑/制門)¶
　　　定充發人犯在配毆死人者即行正法(互見刑/制門)¶
　　　四十八年定兩次竊盗發遣例奉¶
諭嗣後如有兩次竊盗俱發黒龍江應當差者著當差應¶
　給披甲為奴者著給與為奴(互見刑/制門)¶
　　　五十二年定發遣人犯俱發三姓地方之例¶
　　　五十三年定造賣滛詞小説者杖一百流三千里¶
　　　市買者杖一百徒三年(詳見刑/制門)¶
<pb:KR2m0015_WYG_203-15b>¶
　　　五十五年定紏衆搶奪稻榖者發遣刑部議准凡¶
　　　地方米價騰貴為首冩帖知㑹衆人將稻榖搶奪¶
　　　應僉妻送部照例刺字發三姓等處給與披甲人¶
　　　為奴(互見刑/制門)¶
　　　五十六年定强盗為從者免死發徃黒龍江等處¶
　　　(詳見刑/制門)¶
　　　五十七年改發遣黒龍江三姓地方例奉¶
諭發徃黒龍江三姓地方之人俱因㓙惡發遣若發在一¶
<pb:KR2m0015_WYG_203-16a>¶
　處人犯日多必致生事此後停其發徃著發喀爾喀科¶
　布多烏蘭固木地方彼處水土甚好著築城安揷令其¶
　開墾耕種八旗毎佐領𣲖䕶軍披甲各一名於八月内¶
　馬匹肥壯之時前去駐扎看守二年一換其沿途驛站¶
　應備車輛毋致犯人勞苦¶
　　　五十八年定沿江濵海用鎗棍格鬭者分别首從¶
　　　流徒例(詳見刑/制門)¶
　　　五十九年定鹽梟就撫復行私販者將本犯解部¶
<pb:KR2m0015_WYG_203-16b>¶
　　　充發科布多烏蘭固木地方(互見刑/制門)¶
　　　六十年定造言訛詐者發遣刑部題准凡揑造無¶
　　　影之言妄行訛詐銀兩者發科布多烏蘭固木地¶
　　　方係民人僉妻(互見刑/制門)¶
　　　雍正元年定窩盗之家知情存留三人以上者充¶
　　　發三姓地方(詳見刑/制門)¶
　　　二年定下五旗王等屬下發配之例奉¶
諭下五旗王等屬下問罪發遣者部擬俱發徃各打牲處¶
<pb:KR2m0015_WYG_203-17a>¶
　數年之後該王等毎有私令回京者嗣後因公事犯罪¶
　發遣者不得發徃該王門上打牲各量其罪之輕重發¶
　徃三姓黒龍江地方¶
　　　定軍罪人犯發布隆吉爾地方開墾總理事務王¶
　　　大臣議奏布隆吉爾地方現在修築城垣請將直¶
　　　𨽻山西河南山東陜西五省軍罪犯人除賊盗外¶
　　　盡行發徃該處令其開墾從之¶
　　　定旗人因重罪發遣復從配所逃回之例枷號三¶
<pb:KR2m0015_WYG_203-17b>¶
　　　月鞭一百發三姓等處¶
　　　定官犯那移一萬兩以上者發邉衛充軍(詳見刑/制門)¶
　　　三年改定配之例¶
上以盛京為開基之地寧古塔黒龍江三姓等處俱為接¶
　　　壤向來遣犯安挿於此日積漸多恐引誘漸染廢¶
　　　壊風俗且將來發遣之人多於本地兵丁亦有未¶
　　　便因¶
命嗣後遣犯分發内地邉遠之區令地方官嚴加管束¶
<pb:KR2m0015_WYG_203-18a>¶
　　　又¶
諭嗣後年逾七十之人有犯發遣者另行具奏¶
　　　定被逼行竊因而殺人者分别徒流之例刑部議¶
　　　准如竊盗已經改過被夥盗强逼同竊者從之恐¶
　　　罹法網不從又恐扳害將强逼之人殺死未經自¶
　　　首者審有挾制實情免死擬流如殺死後即行自¶
　　　首者減二等擬徒(互見刑/制門)¶
　　　四年定官犯侵欺一千兩以下者照監守自盗律¶
<pb:KR2m0015_WYG_203-18b>¶
　　　擬斬准徒五年(互見刑/制門)¶
　　　定漢軍人犯發遣之例大學士八旗都統九卿遵¶
㫖議覆滿洲蒙古營生之道與漢民迥異有犯軍流罪者¶
　　　概行發遣恐難以圖存請仍照舊例枷責完結其¶
　　　漢軍人等有犯軍流罪者一體照例發遣¶
　　　申定造賣賭具分别首從發遣流徒例(詳見刑/制門)¶
　　　改定刨參人犯發遣之例奉¶
諭偷刨人參遣犯發黒龍江等處則與伊等犯罪之處相¶
<pb:KR2m0015_WYG_203-19a>¶
　近兇犯不知懲戒嗣後偷參發遣之犯係滿洲蒙古發¶
　徃江南荆州西安等處有滿洲駐防之省城當苦差係¶
　漢人漢軍發徃烟瘴地方當苦差¶
　　　定貢監生員包攬錢糧催收入已者黜革發黒龍¶
　　　江當差例(詳見刑/制門)¶
　　　五年定徒犯本身發遣及徒滿仍回本籍之例刑¶
　　　部奏向例在京問擬徒罪人犯無論本地及外省¶
　　　人民俱送順天府衙門充發限滿仍回京京師首¶
<pb:KR2m0015_WYG_203-19b>¶
　　　善之地豈容奸徒雜處請嗣後順天府屬州縣仍¶
　　　送該府尹發遣其餘各省民人俱遞回各該處督¶
　　　撫衙門發遣限滿交於本籍地方官管束不許再¶
　　　至京師如有私自來京者拏獲枷責遞回得¶
㫖此等匪類豈但不宜再令來京即徃别省亦生事妄行¶
　嗣後交地方官嚴行管束不許出境倘有私自出境及¶
　在本處生事者將該犯擬流遠省地方官管束不嚴嚴¶
　加處分¶
<pb:KR2m0015_WYG_203-20a>¶
　　　定土司家口遷徙安挿之例九卿遵¶
㫖議覆雲南貴州四川廣西湖廣五省改土為流之土司¶
　　　有犯斬絞重罪者其家口應遷於遠省安挿犯軍¶
　　　流罪者應遷於近省安挿飭令地方文武官稽查¶
　　　不許踈縱生事從之¶
　　　定奉天遣犯發配之例奉¶
諭奉天習俗不好凡犯罪發遣之人若發徃相近邉地必¶
　致逃回生事嗣後犯法應枷責發遣者著解送來京照¶
<pb:KR2m0015_WYG_203-20b>¶
　例枷責滿日發與西安荆州等處滿洲駐防兵丁為奴¶
　　　定旗下另户犯流及在逃流犯例向例旗下另户¶
　　　之人犯罪發遣者俱不為奴至是刑部遵¶
㫖議准嗣後奉天等處人犯有應枷責發遣者照例枷責¶
　　　外若滿洲另户正身發徃西安等處駐防當差其¶
　　　卑汚下賤原同奴僕及奴僕開户而為另户者發¶
　　　給西安等處駐防兵丁為奴又從前在逃之犯已¶
　　　奉¶
<pb:KR2m0015_WYG_203-21a>¶
㫖寛免令其自首若過限不行投到獲日將減等盗犯於¶
　　　原發遣處正法平常發遣之犯有行兇為匪者亦¶
　　　於原發遣處正法如無為匪之處枷號兩個月鞭¶
　　　一百仍交原發遣處安揷若旗下家人私自逃走¶
　　　者加逃罪一等從之¶
諭嗣後枷責之犯奉㫖改為發遣者俱免枷責有情罪可¶
　惡仍應枷責者臨時請㫖¶
　　　六年嚴遣犯不法之例奉¶
<pb:KR2m0015_WYG_203-21b>¶
諭披甲人查書夫妻父子弟妹及叔祖母九人俱被賞伊¶
　為奴之犯紀二殺死甚可駭異凡免死發遣為奴之犯¶
　皆禀性兇惡遣發之後徃徃恣意妄行不為管束嗣後¶
　若仍有兇暴者不論有應死不應死之罪伊主便置之¶
　於死不必治罪但將實在情節報明該管官咨部存案¶
　其發遣當差之犯不守法度被該管官打死者該管官¶
　亦免議但將情由報部存案若當差為奴人等與平人¶
　鬭毆被打身死者平人從寛減等則兇惡之徒有所畏¶
<pb:KR2m0015_WYG_203-22a>¶
　懼不敢為非矣(互見刑/制門)¶
　　　定假冐考職發邉外充軍不准援赦之例(詳見刑/制門)¶
　　　定漢軍犯軍流查其祖父奏明之例奉¶
諭嗣後漢軍除犯死罪外其犯軍流者將其祖父或係從¶
　龍舊人或有軍功陣亡之處查明奏聞¶
　　　定漢軍犯軍流杖責之例時漢軍犯軍流等罪已¶
　　　奉¶
㫖照例發配故其杖責亦照民人例¶
<pb:KR2m0015_WYG_203-22b>¶
　　　七年更定軍流人犯停遣之例刑部議奏各省軍¶
　　　流人犯有隆冬停遣之例其已發遣在途距充配¶
　　　之處雖道里無多一交冬令亦為留住而隨行妻¶
　　　女不得不一并收監致淹禁四月之乆方得脱離¶
　　　就道殊為可憫請嗣後各省軍流人犯除廣東起¶
　　　解福建於冬月仍照常發遣並人犯在本地未經¶
　　　起解者仍照例停遣外若已至中途初冬十月尚¶
　　　未嚴寒經過州縣應照常接遞至十一月初一日¶
<pb:KR2m0015_WYG_203-23a>¶
　　方准停遣俟次年開印即為起解如計抵配所不¶
　　遠即時值隆冬亦當訊明本犯情願前進者移明¶
　　前途州縣一體接遞仍將縁由查明報部再軍流¶
　　人犯自配所逃回者照逃人例分别刺字押解配¶
　　所治罪雖遇隆冬亦不准其停遣從之¶
　　定盗犯同居伯叔與弟不行出首者照窩盗坐家¶
　　分贓律發邉衛充軍(詳見刑/制門)¶
　　定繼母凌逼前母之子致自盡者將繼母之子杖¶
<pb:KR2m0015_WYG_203-23b>¶
　　一百流三千里(詳見刑/制門)¶
　　定積匪猾賊不論曽否刺字俱發邉衛充軍從浙¶
　　江按察使方覲請也(詳見刑/制門)¶
　　八年申定土司家口遷徙安揷之例刑部議准嗣¶
　　後犯罪改土歸流土司之妻妾子女照例遷徙外¶
　　其父母兄弟係附和該犯為匪犯法本案有名或¶
　　平日倚恃土司聲勢素行兇横生事擾民者俱無¶
　　論同居分居一并遷徙安揷如本案内並無附和¶
<pb:KR2m0015_WYG_203-24a>¶
　　該犯為匪犯法平日又屬安靜者均應免其遷徙¶
　　再斬絞監候之土司若該犯止有妻妾並無子及¶
　　子嗣㓜小又無應遷之父母兄弟即將伊妻妾㓜¶
　　子免徙安挿於本省省城令地方官稽查管束至¶
　　犯軍流之土司家口無論有子無子照例隨同本¶
　　犯遷徙外如本犯未遷之先身故並無子及子嗣¶
　　㓜小者亦將伊妻妾㓜子免徙安揷省城俱令地¶
　　方官稽查管束從之¶
<pb:KR2m0015_WYG_203-24b>¶
　　九年定流犯年逾六十者撥入養濟院給以口糧¶
　　改定流犯脱逃之例凡流犯脱逃分别原犯流罪¶
　　及免死減等為流者按脱逃次數遞加治罪原犯¶
　　流罪者初次脱逃照例枷號兩個月責四十板加¶
　　徒役三年二次枷號三個月責四十板加徒役四¶
　　年三次發邉衛充軍若係免死減等流犯初次脱¶
　　逃者枷號兩個月責四十板加徒役四年二次發¶
　　邉衛充軍三次照軍犯三次脱逃例擬絞監候(互/見)¶
<pb:KR2m0015_WYG_203-25a>¶
　　　(刑制/門)¶
　　　十年改遣應發黒龍江人犯先是奏准應發黒龍¶
　　　江罪犯改發扎克拜逹里克等處令其開墾耕種¶
　　　嗣經停止九年準噶爾賊人犯扎克拜逹里克時¶
　　　所有罪人跟隨官兵守䕶城垣竭力捍禦¶
上嘉憫之加¶
恩除其罪名令充兵入伍効力因¶
諭嗣後應發黒龍江人犯遣徃北路軍營附近可耕之地¶
<pb:KR2m0015_WYG_203-25b>¶
　令其開墾効力¶
　　　又停覺羅僉遣之例軍機大臣議准覺羅與平民¶
　　　不同罪至發遣必其情罪重大若發遣身故又令¶
　　　伊妻子回京殊為煩擾嗣後免其僉妻發遣永遠¶
　　　拘禁髙墻之内以示懲儆¶
　　　十一年改定刨參人犯發遺之例定例偷穵人參¶
　　　之犯滿洲蒙古發徃江寧荆州有滿洲駐防之省¶
　　　城當差漢軍漢人發徃廣東廣西雲南貴州烟瘴¶
<pb:KR2m0015_WYG_203-26a>¶
　　　地方當差¶
上念廣東崖州陵水等處水土最惡每致染病令改發内¶
　　　地之饒平欽州等處當差其雲貴廣西等處地方¶
　　　風土有類此者亦著改發¶
　　　定軍流徒犯孀婦獨子聲請留養例(詳見刑/制門)¶
　　　停旗人改發扎克拜逹里克等處種地例奉¶
諭凡應發黒龍江者改發扎克拜逹里克等處種地効力¶
　朕思滿洲漢軍人等不諳耕種之事發徃彼處甚屬無¶
<pb:KR2m0015_WYG_203-26b>¶
　益著仍遵舊例發徃黒龍江¶
　　　嚴定邪術避刑分别軍流之例凡奸徒以邪術避¶
　　　刑相𫝊習者為首杖一百流三千里本犯僱人作¶
　　　法架刑者照規避本罪律遞加二等罪止流二千¶
　　　五百里三千里者俱發邉衛充軍(詳見刑/制門)¶
　　　申定竊盗同居親屬分别徒流之例(詳見刑/制門)¶
　　　定書役偽造印信分别杖流發遣之例凡衙門書¶
　　　役偽造印信誑騙財物除自行雕刻照例定擬外¶
<pb:KR2m0015_WYG_203-27a>¶
　　其倩人雕刻誑銀不及十兩錢不及十千者俱杖¶
　　一百流三千里銀十兩以上錢十千以外者俱發¶
　　遣黒龍江(詳見刑/制門)¶
　　定竊盗三犯計贓在五十兩以下罪止滿杖者從¶
　　重改擬發遣(詳見刑/制門)¶
　　定竊盗誣扳分别軍徒例刑部議准嗣後除積匪¶
　　慣盗有意䧟人者仍照本犯贓數自一兩至九十¶
　　兩俱發邉衛充軍如係初次為匪畏罪混扳者計¶
<pb:KR2m0015_WYG_203-27b>¶
　　其贓數一兩至四十兩者俱加等徒三年其五十¶
　　兩至九十兩罪應擬徒者俱加等發邉衛充軍(互/見)¶
　　(刑制/門)¶
　　十二年分别盗夥發遣流徒之例凡盗夥三人以¶
　　下手持兵器者雖不得財杖六十徒三年得財一¶
　　兩以下計贓遞加一等至滿貫論絞四人以上雖¶
　　不得財亦無兇器為首徒一年為從杖一百得財¶
　　一兩以下亦計贓遞加如加至流三千里為首發¶
<pb:KR2m0015_WYG_203-28a>¶
　　邉衛充軍為從流三千里六人以上不論曽否得¶
　　財首從皆徒三年計贓重於徒三年者為首流三¶
　　千里為從減一等滿貫為首者絞為從發邉衛充¶
　　軍十人以上不分首從並發邉衛充軍贓滿貫者¶
　　絞(詳見刑/制門)¶
　　定宗室覺羅犯軍流徒罪之例凡閒散宗室覺羅¶
　　犯徒罪者在宗人府拘禁犯軍流罪者在宗人府¶
　　鎻禁俱照旗人應折枷號日期滿日釋放(詳見刑/制門)¶
<pb:KR2m0015_WYG_203-28b>¶
　　定附近苖疆民人煎穵硫磺百斤以上者發邉衛¶
　　充軍(互見刑/制門)¶
　　改定遣犯逃後為匪解配所正法之例向例免死¶
　　遣犯與平常遣犯逃後為匪被獲者俱仍解遣所¶
　　正法至是改定即於拏獲地方正法仍行文發遣¶
　　處曉示(詳見刑/制門)¶
　　定搶奪殺人傷人案内分别發遣軍徒罪例刑部¶
　　議准嗣後搶奪殺人下手為從之犯照竊犯拒捕¶
<pb:KR2m0015_WYG_203-29a>¶
　　殺人為從分發吉林烏拉等處給披甲人為奴搶¶
　　奪傷人下手為從之犯亦照竊盗拒捕傷人為從¶
　　例發邊衛充軍仍俱照例刺兇犯二字其有傷非¶
　　金刄又傷輕平復者亦照竊盜拒捕例將為首者¶
　　發邉衛充軍為從及自首者杖一百徒三年¶
　　定賢良方正出身人員犯軍流加等之例凡保舉¶
　　賢良方正出身人員如犯貪婪不法等事除死罪¶
　　仍按律定擬外儻應笞杖徒流者照名例開載加¶
<pb:KR2m0015_WYG_203-29b>¶
　　減罪例於本罪上按其等次遞加如應滿流者加¶
　　等附近充軍應極邉烟瘴充軍者加等發遣黒龍¶
　　江等處當差(互見刑/制門)¶
　　定逃兵拐帯餉糧馬匹及知情容隠者充軍刑部¶
　　議准嗣後兵丁有拐帯餉米盗騎馬匹脱逃者俱¶
　　照守禦軍人在逃再犯律杖一百邉衛充軍其知¶
　　情之同居父兄及知情容隠之窩家俱照知情窩¶
　　藏律杖一百附近充軍(詳見刑/制門)¶
<pb:KR2m0015_WYG_203-30a>¶
　　定捕役誣拏分别軍徒例先是定例捕役緝盗未¶
　　獲將素行不端之人或曽經犯案踪跡可疑者&KR0777;¶
　　詰拏獲及到官訊非真盗均照誣良為盗例充軍¶
　　至是改減擬徒其本係良民及雖犯竊有案業已¶
　　改惡為善人所共知妄拏私拷者均照誣良為盗¶
　　例充軍(詳見刑/制門)¶
　　定流罪里程刑部覆准安西按察使何師儉條奏¶
　　嗣後流罪僉發三等里數應自該犯原籍府屬至¶
<pb:KR2m0015_WYG_203-30b>¶
　　應流省分一并核算如未及應流本數者將該犯¶
　　分别遠處之府屬安揷如己逾應流本數應即於¶
　　本省府屬内計里足數之地方安揷再請令各該¶
　　督撫將原籍府屬至應流府屬道里實數彼此移¶
　　查明確照軍犯定衛之法按三等所限道里將該¶
　　犯係某府屬者應於所流之省某府屬安揷逐一¶
　　酌定造冊報部彚送律例館詳核刋刻頒發遵行¶
　　十三年定留養人犯枷號之例軍流徒犯應留養¶
<pb:KR2m0015_WYG_203-31a>¶
　　者除應得杖數外仍將軍流人犯枷號四十日徒¶
　　罪人犯枷號一個月¶
　　定刨墳夥犯分别發遣充軍之例除為首及夥犯¶
　　三次開棺照律擬絞外二次者照三犯竊盗贓數¶
　　不多例改遣一次者發附近充軍(詳見刑/制門)¶
　　定因戲而誤殺旁人者僉妻流三千里至配所杖¶
　　一百仍追埋𦵏銀兩給付屍親(詳見刑/制門)¶
　¶
<pb:KR2m0015_WYG_203-31b>¶
　¶
　¶
　¶
　¶
　¶
　¶
　¶
皇朝文獻通考卷二百三¶
