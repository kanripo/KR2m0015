# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:37.654188
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百六
<pb:KR2m0015_WYG_206-1a>¶
　欽定四庫全書¶
　皇朝文獻通考卷二百六¶
　　刑考(十二/)¶
　　　詳讞(平反/)¶
　　　(臣/)等謹按¶
　　國家欽恤祥刑明辟慎罰¶
列聖相承用中以治凡獄訟奏牘㒺不反覆推勘再四研¶
　　　求期協於中以成信讞猶慮内外執法者因仍舊¶
<pb:KR2m0015_WYG_206-1b>¶
　　　習固執成心或以刻意為逢迎或以市恩而姑息¶
　　　偏畸枉縱弗得其情也於是乎¶
疊頒諄諭深切著明以教戒之臣等恭讀¶
列祖實錄聖訓及我¶
　皇上御極以來宣示辦理刑名¶
　詔㫖不啻數千萬言於大公至正之規毋枉毋縱之理¶
　　　提撕儆覺實合¶
先後聖而同符(臣/)等謹就事約舉編輯大要以垂圭臬至¶
<pb:KR2m0015_WYG_206-2a>¶
　　　若詳勘騐清滯囚復熱審慎秋讞覈覆奏平反寃¶
　　　獄則又司刑者所宜率由成憲而勿替者也謹綜¶
　　　扢始末並列於左方¶
　　　天命元年定三覆審之例置理政聴訟大臣五人¶
　　　扎爾固齊十人凡有聴㫁之事先經扎爾固齊十¶
　　　人審問然後言於五臣五臣再加審問然後言於¶
　　　諸貝勒衆議既定奏明三覆審之恐尚有寃抑令¶
　　　訟者跪¶
<pb:KR2m0015_WYG_206-2b>¶
上前更詳問之故臣下不敢欺隠民情皆得¶
上聞¶
　　　禁止私行聴斷奉¶
諭凡事一人獨㫁必致生亂國人有事當訴於公所五日¶
　一聴㫁之有私訴於諸臣之家者必當執送其私行聴¶
　㫁者治罪¶
　　　二年¶
勅諸貝勒詳審罪犯奉¶
<pb:KR2m0015_WYG_206-3a>¶
諭凡有罪之人雖縳執當急而誅戮不宜遽加生殺之際¶
　不可不慎必平心和氣詳審所犯始末方能得情¶
　　　天聰五年¶
勅審事先取見証口供奉¶
諭司刑諸臣審理民事於兩造未陳當即拘見証同衆面¶
　鞫庶有實據若不速問見証兩造知覺潛相囑托支飾¶
　避罪則審㫁安得公平自今以後不先取見証口供致¶
　事有寃抑者即按事之大小坐以罪¶
<pb:KR2m0015_WYG_206-3b>¶
　　　六年¶
諭八固山額真悉心審㫁罪犯¶
　　　崇徳五年分遣固山額真往各處審理寃獄¶
　　　順治二年飭内外刑官察審滯獄從御史趙開心¶
　　　請也¶
　　　又¶
勅刑官研審監候罪犯陜西巡按董昌允奏决囚日期得¶
㫖以後重辟如奉監候再審之㫖地方官毋得輕决著各¶
<pb:KR2m0015_WYG_206-4a>¶
　巡按御史㑹同監司從公研審報部覆奏候㫖處决其¶
　事有寃抑情可矜疑者徑自奏聞¶
　　　復大理寺職掌舊例時大理寺卿房可壯奏臣等¶
　　　職司刑名舊例凡内外問擬俱送寺覈擬邇來懲¶
　　　前代稽延之弊一切務為簡捷即重如人命亦祗¶
　　　憑緑牌靣奏先行處决後補招疏似非良法莫如¶
　　　以翻異照駁之職還歸臣等得¶
㫖大理寺職掌照舊例行¶
<pb:KR2m0015_WYG_206-4b>¶
　　　四年定重犯臨决稱寃之例凡死罪在内法司定¶
　　　議在外督撫審錄定議法司覆勘奏¶
聞候¶
㫖應决者委員處决若犯人反異原招或家屬代訴稱寃¶
　　　即再與推鞫事果屈枉即同原審官改正如囚犯¶
　　　明稱寃抑不為伸理者分别失入故入論罪¶
　　　八年舉行熱審之例時有病死獄中者¶
上覽奏諭曰天時向熱連日風霾不雨前代常有熱審之¶
<pb:KR2m0015_WYG_206-5a>¶
　例刑部可通察刑獄五城司坊順天府京縣各察監犯¶
　之無干牽連者即日釋放笞杖徒流次第減免其有情¶
　罪可矜疑者請㫖定奪¶
　　　(臣/)等謹按熱審之例因天時炎暑恐罪囚淹斃所¶
　　　以矜恤民命也是年止在京問刑衙門行之自順¶
　　　治十年以後則毎年於小滿後十日内外直省一¶
　　　例通行迨康熙四十三年¶
聖祖仁皇帝停熱審之例每逢暑月¶
<pb:KR2m0015_WYG_206-5b>¶
温詔嵗下至五十三年於避暑山莊¶
軫念獄囚在禁¶
特頒諭㫖多方寛恤至減鎖釋枷以待暑退(詳見赦宥/寛恤門)雍¶
　　　正元年¶
世宗憲皇帝仍復熱審舊例其監禁重犯亦量加減免至¶
　　　情罪可疑及牽連待質人等暫與保釋我¶
　皇上矜恤罪囚屢¶
　勅清釐滯獄猶復定熱審減杖之條展熱審減等之限¶
<pb:KR2m0015_WYG_206-6a>¶
　　　蓋無非仰體好生之仁以庶幾於刑措不用之治¶
　　　斯則¶
列聖相𫝊之心法也¶
　　　十年以天旱¶
命内外各衙門清理獄案奉¶
諭雨澤愆期多由刑獄寃滯刑部即日㑹同都察院大理¶
　寺及凡有刑名衙門督率司官將死罪未經審結有情¶
　可矜疑者即日審明具奏定奪徒罪人犯察非重情准¶
<pb:KR2m0015_WYG_206-6b>¶
　與減等笞杖豁免候審干連証犯先行釋放大小獄情¶
　未審結者限一月通行完結順天府五城直𨽻督撫所¶
　屬一體遵行¶
　　　(臣/)等謹按我¶
　　朝慎重刑獄凡輕重各案㒺弗詳審定擬期於協中¶
　　　兹復以天旱將死罪以下各案逐加詳審分别減¶
　　　免乃格外曠典也自後每值亢旱酷暑輒¶
頒恩諭或清理重囚或減釋輕罪¶
<pb:KR2m0015_WYG_206-7a>¶
列聖相承寛大之典先後同揆(臣/)等恭繹¶
諭㫖有爰書既定飭令詳審者謹載詳讞門有格外優恤¶
　　　特予減免者並分載赦宥門以備考稽焉¶
　　　又¶
勅内外問刑官詳審奉¶
諭朕於政事最重刑獄奏讞本章必再三覆閲毎有改正¶
　但慮日有萬幾或一時不及致詳死者不可復生誤者¶
　不可復改此悔此怨咎將誰歸朕志存愛育於饑寒為¶
<pb:KR2m0015_WYG_206-7b>¶
　盜之民尚許自首遐方未服之衆廣示招徠况於有職¶
　朝臣無知黎庶豈肻陷以刻深致滋寃濫以後問刑衙¶
　門議事大臣問擬人罪務朝詳審真情引用本律一切¶
　鈎索羅織悉宜痛革又不得借口故出以致漏網務平¶
　心守法使人不寃以幾刑措之治内外問刑各衙門一¶
　體遵行¶
　　　復秋决朝審例從尚書李化熙請也¶
　　　定朝審事例毎年於霜降後十日三法司㑹同九¶
<pb:KR2m0015_WYG_206-8a>¶
　　　卿科道官將刑部現監重囚逐一詳錄分矜疑緩¶
　　　决情實三項具題¶
命下之日矜疑者照例減等緩决者仍行監禁其情實者¶
　　　刑部三覆奏¶
聞臨决之時另本開列花名候¶
御筆勾除方行處决¶
　　　(臣/)等謹按三覆奏之法是年以刑科給事中劉餘¶
　　　謨言於¶
<pb:KR2m0015_WYG_206-8b>¶
　　朝審行之至外省情實重犯秋審後法司具題即咨¶
　　　行各省無覆奏之例迨雍正二年特奉¶
諭㫖凡外省重囚經秋審情實應决者亦照朝審之例法¶
　　　司三覆具奏誠慎重民命之意也我¶
　皇上欽恤庶獄毎嵗刑部進呈秋審情實招冊必將逐¶
　　　案事由一一披覽使獄情毫無遺漏而各案適輕¶
　　　適重又詳為稱量比擬有其跡雖涉疑似而情尚¶
　　　一綫可原者既於冊内折角存記即情罪重大法¶
<pb:KR2m0015_WYG_206-9a>¶
　　　無可貸不得已予勾之案亦必反覆推勘於犯事¶
　　　實欵隨其節目次第折角及勾到前一日與臨勾¶
　　　之時必再三檢核務俾情罪悉符猶以各省奏牘¶
　　　繁多迫於時日披覽慮未周詳法司虗行故事乾¶
　　　隆十四年¶
　特命朝審照例三覆秋審減去二覆以從務實復¶
　諭勾到後將原本進呈覆閲再行批發蓋明慎用刑之¶
　　　意合¶
<pb:KR2m0015_WYG_206-9b>¶
先後聖而同揆矣¶
　　　定直𨽻秋審遣刑部司官㑹同督撫審决之例從¶
　　　刑部請也十三年改遣三法司堂官十四年仍照¶
　　　舊例遣司官二員至康熙五年俱行停止¶
　　　定法司看語異同之例凡三法司審擬死罪議同¶
　　　者合具看語不同者各具看語奏¶
聞著為例¶
　　　十一年罷遣䘏刑官仍¶
<pb:KR2m0015_WYG_206-10a>¶
勅各省詳勘見審重囚以可矜可疑者奏¶
聞定奪¶
　　　令各省按察司各道將已結未結大獄嵗終造冊¶
進呈以便清釐從給事中魏象樞請也¶
　　　又¶
諭凡重囚經三法司定議後議政王貝勒大臣再行詳議¶
　　　十二年¶
勅問刑各官清理重囚奉¶
<pb:KR2m0015_WYG_206-10b>¶
諭朕覽法司章奏議决重囚日五六人或十餘人念兹愚¶
　氓兵戈災祲之後復罹法網深可憫惻爾等刑名衙門¶
　將現監未結重案悉心清理原情準法務求平允但不¶
　得故縱市恩仍𫝊諭各省督撫申戒所屬不得羅織刻¶
　覈負朕好生至意¶
　　　禁止㑹議用文移奉¶
諭三法司核擬死罪必面同研審不得但用文移往復¶
　　　定凡遇䘏刑之年未經差官審錄者督撫不得竟¶
<pb:KR2m0015_WYG_206-11a>¶
　　　自審决¶
　　　十三年¶
命王大臣將朝審應决人犯再加詳審奉¶
諭上年暫停秋决今年朝審應决人犯甚衆但其中情罪¶
　輕重不同或仍有可矜可疑者當行減等著多羅安郡¶
　王岳樂同索厄費揚古額巴黒蔣赫徳科爾坤車克圖¶
　海胡兆龍再加詳審分别確議¶
　　　十五年定熱審事例刑部議准大理寺卿杜立徳¶
<pb:KR2m0015_WYG_206-11b>¶
　　　疏言熱審事宜每嵗於小滿前具題始通行各省¶
　　　但路有逺近不同如候部文到日方行審理必不¶
　　　能依限齊結以後外省熱審應免具題令各該撫¶
　　　按於小滿後十日舉行在京者仍題請審理著為¶
　　　例¶
　　　定各省秋審事例¶
上諭三法司向來監候重犯在京者必經朝審其中有應¶
　即行處决有矜疑及仍監候者俱奏明候㫖定奪在外¶
<pb:KR2m0015_WYG_206-12a>¶
　監候各犯雖有御史審决其中有可矜可疑及尚可緩¶
　决者未經奏明恐有寃抑爾等將在外秋决重犯比照¶
　在京事例酌議畫一具奏尋議准各省秋决重犯該巡¶
　　　按㑹同巡撫布按等官面加詳審分别應决緩决¶
　　　並可矜可疑三項於霜降前奏請¶
定奪著為例¶
　　　十七年定嚴冬盛暑清理刑獄之例從給事中金¶
　　　漢鼎請也¶
<pb:KR2m0015_WYG_206-12b>¶
　　　康熙元年定錄供不全引律不確之禁給事中宋¶
　　　訓誥奏邇來讞案内情輕而反比重律罪重而反¶
　　　從輕擬者不可勝舉請嚴飭刑部嗣後凡兩造口¶
　　　供不全錄及引律不確者治以不職之罪從之¶
　　　四年申定秋審事例刑部議霜降後冬至前續到¶
　　　案件該督撫即陸續審明具題内有可矜可疑者¶
　　　刑部核議請¶
㫖減釋其情實人犯具題在冬至以前者照例行刑如已¶
<pb:KR2m0015_WYG_206-13a>¶
　　　過冬至該督撫題明仍行監候俟明年秋審¶
　　　七年定¶
　　朝審獄冊法司人各一冊查閲從副都御史董篤行¶
　　　請也¶
　　　九年¶
命刑部詳勘盜案¶
上以盜案内論死者多恐有誣引株連故有是¶
㫖¶
<pb:KR2m0015_WYG_206-13b>¶
　　　又以天旱¶
諭問刑衙門一切訟獄務期平允得情速審速結勿得株¶
　累無辜久淹羈禁¶
　　　十年¶
勅刑部清理獄囚¶
　　　十一年¶
命大學士㑹同法司詳審重囚奉¶
諭刑獄重地天時炎暑急宜清理雖熱審見有定例但已¶
<pb:KR2m0015_WYG_206-14a>¶
　結大案中或有無知而罹法網小過而蹈重辟者株連¶
　無辜久淹羈禁朕心深為惻然兹特遣大學士㑹同法¶
　司詳加審鞫凡有可矜疑者即察明具奏務使情法允¶
　協有枉必伸副朕欽恤至意嗣十七年復以天時炎暑¶
　　　舉行是例二十五年亦如之併¶
勅各直省將已結案内現在監禁者逐一詳審情可矜疑¶
　　　開明具奏¶
　　　十二年定朝審啓奏事例¶
<pb:KR2m0015_WYG_206-14b>¶
上諭刑部嗣後朝審㑹議緩决可矜可疑諸案仍如常啓¶
　奏外其情實重犯别用黄冊彚列罪狀及司名並犯人¶
　旗分佐領年貌姓名開列於前其情罪仍分晰開載於¶
　後¶
　　　定秋審冊籍限期到部之例¶
上諭刑部向來朝審之例先期進呈招冊然後九卿科道¶
　㑹審覆奏完結乃各省秋審奏本内止有節略觀覽未¶
　能明晰又有續到者不及入覆奏案内以致留俟來年¶
<pb:KR2m0015_WYG_206-15a>¶
　殊為不合以後各省秋審應照在京朝審例預期造冊¶
　進呈著九卿科道覆核奏請定奪其進呈招冊及奉㫖¶
　結案行咨俱應限定日期爾部一併詳議定例尋議各¶
　　　省秋審冊籍限七月十五以前到部如逾限將該¶
　　　督撫議處其定擬奉¶
㫖後行咨各省亦應分道路逺近定限倘沿途遲誤該管¶
　　　督撫即行題叅從之¶
　　　十四年以天旱¶
<pb:KR2m0015_WYG_206-15b>¶
命内大臣㑹同三法司詳審重囚先是七年五月八年六¶
　　　月並以雨澤愆期¶
命内大臣㑹同刑部詳審重囚至是并¶
命㑹三法司詳審嗣十六年十九年二十五年二十六年¶
　　　二十八年悉如是年之例¶
　　　十六年復各省秋審繕冊送京覆覈之例先是直¶
　　　省重案如在京¶
　　朝審例俱預期繕冊齎送京師¶
<pb:KR2m0015_WYG_206-16a>¶
命九卿科道㑹同覆覈情實緩决矜疑三等嗣以三逆之¶
　　　變部議暫罷至是復舊例從御史魏雙鳳請也¶
　　　定盜案已滿三年歸秋審完結之例刑部議覆江¶
　　　寧巡撫慕天顔疏言嗣後刑部及各省盜案内有¶
　　　監候質審人犯已滿三年因逸犯未獲無從審結¶
　　　者於秋審時一併審錄具題完結應如所請從之¶
　　　十七年定秋審事件止照原題定擬勿得將案内¶
　　　牽連及被害之人重提質審¶
<pb:KR2m0015_WYG_206-16b>¶
　　　十八年詳審自首同行為盜而非手刃人者罪御¶
　　　史黄斐奏羣盜中有同行為盜而非手刃人者應¶
　　　許自首減罪部議應照律論罪奉¶
諭同行為盜雖未及手刃人若聴其自首減罪恐有兇徒¶
　懷仇報怨投入羣盜令其黨殺人而後自首或親自手¶
　刄卸罪逸賊俱未可知應從依律論罪之議¶
　　　又以天旱¶
命内大臣㑹同三法司詳審重囚遣司官分往直省㑹同¶
<pb:KR2m0015_WYG_206-17a>¶
　　　撫臬審錄并¶
諭差往各官員凡事務推勘確審從公審㫁勿徇一時私¶
　見顚倒是非¶
　　　二十年¶
命申飭内外問刑衙門¶
上諭三法司帝王以徳化民以刑弼教必聴㫁明允擬議¶
　持平乃能使民無寃抑可幾刑措之風近覽法司章奏¶
　議决重犯甚多愚民無知身蹈法網或由教化未孚或¶
<pb:KR2m0015_WYG_206-17b>¶
　為饑寒所迫以致習俗日偷愍不畏法每念及此深為¶
　憫惻在外督撫臬司及問刑各官審理重案有律例未¶
　諳定擬失當草率完結者有膠執已見改竄供招深文¶
　羅織者有偏私索詐受囑徇情顚倒是非者有一於此¶
　民枉何由得申以後著嚴加申飭内外問刑各衙門務¶
　期原情準法協於至當不得故縱市恩亦不得苛刻失¶
　入加意祥刑副朕欽恤民命之意¶
　　　二十一年¶
<pb:KR2m0015_WYG_206-18a>¶
命刑部清理獄囚并¶
諭問刑各官凡應速結事情即為歸結二十五年亦照此¶
　　　例行¶
　　　二十二年釐剔刑部草率因循諸弊¶
諭刑部問刑衙門期於審鞫精詳讞决平允而後民情悦¶
　服寃抑畢伸近見爾部審理大小事件毎多草率因循¶
　瞻徇舛錯如聴訟之時兩造是非自應分别定案因意¶
　有偏私往往不問曲直勒令和息或逼撤原狀含糊完¶
<pb:KR2m0015_WYG_206-18b>¶
　結以致奸頑倖免良善含寃至於審員膠執已見聴㫁¶
　不公或更改口詞圖遂私意或恐嚇犯証不令直供或¶
　妄肆株連稽延月日或怠玩疏忽茍且告竣此等弊端¶
　難以枚舉嗣後堂司各官俱著洗心滌慮一切刑名事¶
　務令情法允協無枉無縱以副委任之意¶
　　　二十三年¶
命大學士尚書等審理刑部重犯¶
　　　二十四年¶
<pb:KR2m0015_WYG_206-19a>¶
勅法司詳審秋决人犯¶
　　　二十五年¶
命内外法司詳審重囚果可矜疑照例減等¶
　　　定不理刑名日期審理尋常事件之例¶
諭刑部刑獄民命攸闗聴㫁雖貴精詳而案牘務無留滯¶
　庶事得速竣民免株累向來凡朔一二日及齋戒等期¶
　不理刑名因而案件間有停積恐聴審人犯久候拖累¶
　覆核事件遷延滋弊嗣後遇前項日期除循例不行刑¶
<pb:KR2m0015_WYG_206-19b>¶
　外其餘照常章疏事件仍行審理啓奏務期獄無稽緩¶
　案得早清以副朕明慎用刑之至意¶
　　　二十七年定御史詳閲供招之例左都御史徐元¶
　　　文奏法司審勘各案及各省揭帖送到都察院時¶
　　　應即令御史詳閲供招有無疑竇或行或駁現三¶
　　　日内説堂其現審重案刑部定稿之前即應移送¶
　　　口供到各道御史預期察覈下部議行¶
　　　三十年定毎年熱審限期凡熱審減等事件如遇¶
<pb:KR2m0015_WYG_206-20a>¶
　　　七月立秋以立秋前一日為限其六月立秋之年¶
　　　以六月底為限¶
　　　三十六年辨誣坐盜律者寃時髙陽縣民張三等¶
　　　坐盜論罪¶
上以情有可疑遣司官覆審據奏張三等實非真盜釋之¶
　　　並議原審官¶
　　　三十七年遣官教導䝉古審理盜案¶
上以蒙古王等各私其所屬凡諸問罪盡不得其當¶
<pb:KR2m0015_WYG_206-20b>¶
特遣内地官員教導審理彼處盜案即與該旗王等㑹同¶
　　　聴㫁並¶
諭加意鞫訊不得妄殺無辜¶
　　　三十九年¶
上以州縣官審獄多有寃抑¶
特諭州縣取原供時雖不得情亦必飾詞以詳上司上司¶
　覆審然後到部即有寃抑部内何由周知凡為州縣者¶
　遇刑獄之事初次不能審出實情及上司批駁後審出¶
<pb:KR2m0015_WYG_206-21a>¶
　不妨改正若明知已誤又復隠諱則必致有寃抑矣¶
　　　定部駁審案另委員覆審將原審不明之官議處¶
　　　例¶
　　　四十七年户部侍郎穆丹奉差浙江察審大嵐山¶
　　　賊案¶
上恐賊犯妄扳平人富户因而貪官奸役借以肆行嚇詐¶
特親書諭㫖令察審時毋得恐嚇良民以致失所並¶
諭除賊犯正身外株連人等用刑尤宜謹慎南人愚弱一¶
<pb:KR2m0015_WYG_206-21b>¶
　遇嚴刑即行招認不復得脱矣¶
　　　五十年改正部審之案刑部察審山西民陳四等¶
　　　聚衆搶擄一案奉¶
㫖此案部議甚謬陳四等供稱康熙四十四四十五兩年¶
　因本省歉收不能度日於康熙四十六年自山西帶婦¶
　女及親戚一百三十餘口逃荒至陜西康熙四十八年¶
　至河南由河南流移湖廣貴州此等言語顯係欺誑自¶
　朕巡陜西等省以來毎年俱係大有陳四等何曾遭遇¶
<pb:KR2m0015_WYG_206-22a>¶
　饑饉若果係流移饑民自應徒步荷擔沿途乞食為何¶
　乘騾馬手執刀鎗器械繞行各省且如許人衆飄流數¶
　載每日口糧若干喂馬草料若干俱從何處得來謂之¶
　流民可乎部議將陳四等妻子各發回原籍安置伊等¶
　離家多年發回無産業度日更撥何處地畝與之耕種¶
　於此等處並不詳審濫援今年四月釋放監禁罪人之¶
　例朦混議奏可乎尋定陳四處斬立决為從陳六等三¶
　　　十六名及婦女三十六口分别發往伯都訥寧古¶
<pb:KR2m0015_WYG_206-22b>¶
　　　㙮墨爾根黒龍江給披甲人為奴各該省督撫並¶
　　　經過之府州縣各官降革有差¶
　　　五十三年¶
勅刑部秋審奏章毋得繁複奉¶
諭閲刑部秋審奏章繁複者甚多皆由府州縣司道各官¶
　審錄供招盡行全載所致該府司道果讞有别情自應¶
　敘入若無互異之處但註明該府司道與各州縣等官¶
　歴審皆同一語止將州縣初招並督撫大吏審擬之處¶
<pb:KR2m0015_WYG_206-23a>¶
　敘明足矣此非為朕便於省覽案牘繁多則事務必致¶
　遲延矣¶
　　　定秋審緩决之案照舊聲明情由奉¶
諭刑部等衙門所奏各省緩决犯案並不將緩决情由聲¶
　明只書某人打死某人應行緩决一語嗣後應照例聲¶
　明情由其情實可矜等案亦著照例¶
　　　五十五年定㑹審八旗命案之例¶
諭刑部嗣後八旗命案著該旗大臣㑹同爾部詳審定擬¶
<pb:KR2m0015_WYG_206-23b>¶
　具奏¶
　　　五十七年定部駁審案督撫徇庇不行改正處分¶
　　　左都御史蔡升元奏督撫審擬案件有宜駁正者¶
　　　如所引律例不符或前後情詞互異經部駁回令¶
　　　其詳審該督撫恐承審各官有失入失出之罪而¶
　　　伊等復自涉朦混之愆遂終始徇庇不即改正嗣¶
　　　後部駁再審事件該督撫務虚心細按律例將舛¶
　　　錯處即行改正其承審官免其議處若始終不行¶
<pb:KR2m0015_WYG_206-24a>¶
　　　改正令該部提取全案覆覈改正將承審各官及¶
　　　該督撫並交部議處部議應如所請從之¶
　　　五十九年¶
命詳覈朝審情實人犯奉¶
諭朝審情實人犯内有遇赦免者有不應赦免者若不詳¶
　察分别則明年或遇赦詔將伊等於赦詔前混行正法¶
　殊屬可矜著九卿科道㑹議除照常不赦罪犯外其餘¶
　逐一詳覈分别具奏¶
<pb:KR2m0015_WYG_206-24b>¶
　¶
　¶
　¶
　¶
　¶
　¶
　¶
　皇朝文獻通考卷二百六¶
