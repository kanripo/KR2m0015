# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:37.687107
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百七
<pb:KR2m0015_WYG_207-1a>¶
　欽定四庫全書¶
　皇朝文獻通考卷二百七¶
　　刑考(十三/)¶
　　　詳讞(平反/)¶
　　　雍正元年責成按察司釐剔宿弊歸於明允奉¶
諭朕惟直省大小獄訟民命所闗國家各設按察司以専¶
　掌之一切州縣申詳至爾司而獄成凡督撫達部題奏¶
　事件皆由爾司定案任豈不重與國家定律所以弼教¶
<pb:KR2m0015_WYG_207-1b>¶
　非以厲民是故嚴立刑書防其或罹于法及至㫁獄又¶
　條分縷析思以曲全其生今或情例相違牽合文法以¶
　納民於網或有兩例並見輙上下其手以自遂其私安¶
　得無寃獄哉夫折獄憑口供而平反憑案卷今法吏不¶
　求得情惟求完結州縣案卷之申詳於爾司者多鍛錬¶
　口供附於律例兾免爾司之駁查爾司之詳督撫督撫¶
　之掲部院者又加文致兾免三法司之駁查口供案卷¶
　如是寃抑何從平反咎在聴㫁之初心原非欲必得其¶
<pb:KR2m0015_WYG_207-2a>¶
　情也今既釐剔宿弊歸於明允毋得因循故事自墮姦¶
　欺至納賄出入人罪於法尤重爾司其正已率下使法¶
　無枉撓庶㡬刑措之風¶
　　　改定䝉古立絞之案時辦理土黙特事務郎中福¶
　　　柱等奏披甲阿納等盜牛二頭照例應絞立决得¶
㫖偷盜一二牲餼即將䝉古立絞人命重大嗣後應改為¶
　擬絞監候倘䝉古無知法輕易犯而盜案比徃年較多¶
　則仍照原例擬罪¶
<pb:KR2m0015_WYG_207-2b>¶
　　　復熱審舊例¶
　　　二年¶
勅部臣詳慎刑獄先是二月以雨澤愆期¶
命刑部清理刑獄至是奉¶
諭朕面諭爾部刑獄上闗天和當欽卹民命牽連之人毋¶
　得久羈監禁爾部等遵朕諭釋放數百餘人即大沛甘¶
　霖逺近霑足可見天人之感捷於影響嗣後益當詳慎¶
　以副朕刑期無刑之意¶
<pb:KR2m0015_WYG_207-3a>¶
　　　又¶
諭刑獄闗係重大必須虚公詳慎盡得實情不可疎忽遺¶
　漏致有寃抑爾等遇事有可疑不能决者不妨面奏候¶
　朕斟酌至當然後施行若既不面奏又以私心揣度巧¶
　為迎合及刑罰不中則退有後言將所謂股肱大臣之¶
　任而存心卑汚如此豈不可恥爾等皆宜體朕欽恤之¶
　意和衷協恭平心静氣毋得有意逄迎務使國無寃獄¶
　以共成咸中有慶之治¶
<pb:KR2m0015_WYG_207-3b>¶
　　　定各省秋審具題法司照¶
　　朝審之例三覆具奏¶
　　　定一人犯兩案審題之例奉¶
諭嗣後具題案内有一人而兩案犯罪前案罪輕俟後案¶
　審明從重歸結者至後案題結之日仍將前案輕罪敘¶
　入然後就本案重罪按律定擬如前案已擬重罪後案¶
　罪輕亦必將前案重罪聲明仍歸前案定擬如有數案¶
　犯罪者亦必將各案所擬俱簡明敘入最後題結本章¶
<pb:KR2m0015_WYG_207-4a>¶
　内¶
　　　三年改正刑部駁重之案廣西巡撫李紱題陳為翰¶
　　　毆死何壯深照毆殺律擬絞監侯部議改為斬監¶
　　　候得¶
㫖朕駁審陳為翰一案該撫審出實情仍照前擬具題而¶
　該部又欲駁重朕籌之再四若依部駁恐將來督撫等¶
　俱有意迎合而事情委曲有所未盡若仍照該撫所擬¶
　又恐將來督撫等堅執前見不肯改易朦朧結案二者¶
<pb:KR2m0015_WYG_207-4b>¶
　皆於法不得其平朕慎重讞獄期於盡善無弊此案著¶
　九卿等㑹同詳議尋議覆陳為翰應照鬬毆殺人律擬¶
　　　絞監候從之¶
　　　又¶
命刑部清理獄囚¶
　　　定州縣官承審重案議處議敘之例湖南黔陽縣¶
　　　革生黄振裘挾仇詐財誣控族戚傅廖氏與何綸¶
　　　有姦用藥毒死伊夫傅淑楫伊翁傅應㤗伊子傅¶
<pb:KR2m0015_WYG_207-5a>¶
　　　輔學三命并誘逼婢女誣証賄囑仵作揑傷妄報¶
　　　署縣陳煥拘訊廖氏與何綸俱誣服經接任知縣¶
　　　馮應正因屍傷未明詳委另騐審得實情黄振裘¶
　　　照開棺見屍律擬絞監候得¶
㫖允行仍¶
諭馮應正將此案實情審出著交部議敘以示嘉奬前任¶
　陳煥誤定重罪草菅人命著革職照貪官例永不敘用¶
　嗣後州縣承審命盜重案有似此應賞應罰者俱照此¶
<pb:KR2m0015_WYG_207-5b>¶
　例¶
命法司詳閲緩决招冊¶
諭刑部今年情實人犯招冊朕細加閲看將其中情罪有¶
　一綫可原者已降㫖分别發落緩决人犯招冊昨亦逐¶
　一閲看見九卿所定尚有未協著將原冊細心酌量於¶
　數日内候㫖¶
　　　定核擬盜案疏内分别聲明例奉¶
諭嗣後遇有盜案務將案内之悍惡實在為盜及被人誘¶
<pb:KR2m0015_WYG_207-6a>¶
　脅或迫於饑寒要非素行為盜之處一一分註明白于¶
　疏内聲明候定¶
　　　五年改正法司駁輕之案河南巡撫田文鏡題胡¶
　　　大保強行雞姦致死人命擬斬立决法司改擬監¶
　　　候得¶
㫖不肖惡徒因雞姦不從勒死人命有何可矜可疑而反¶
　從末减若以其未成姦而改為監候則視雞姦為重而¶
　轉視人命為輕矣有是理乎田文鏡具題之案經朕御¶
<pb:KR2m0015_WYG_207-6b>¶
　覽者尚敢意為輕重若此則凡外省咨文由部自行定¶
　奪者其輕重任意又可知矣嗣後督撫咨文到部而各¶
　部駁詰非理者准該督撫密摺奏聞¶
　　　定司官核駁議敘之例¶
諭刑部李茂卿打死胡君彩一案若非爾部駁令覆審則¶
　兇犯李茂卿脱然無罪而屍親胡君星反坐以誣告擬¶
　流不惟是非失實亦且寃抑莫伸矣今駁回覆審該撫¶
　將一切實情審出李茂卿擬絞監候方成信讞似此定¶
<pb:KR2m0015_WYG_207-7a>¶
　稿司官若不量加奬勵則將來寔心辦事之員何由鼓¶
　舞嗣後此等事件司官能細心究核駁令覆審改正者¶
　應量加議敘若有妄行苛駁者亦當加以懲戒¶
　　　六年¶
勅審擬罪案母得律例兩引奉¶
諭凡審擬罪案應引某條則引之斷無輕重任意介在兩可¶
　之理今以一罪而引兩律則是法無一定而獄不得其¶
　平矣嗣後再有兩引條例者外省督撫提鎮本章著通¶
<pb:KR2m0015_WYG_207-7b>¶
　政司駁回將情由叅奏三法司本章著内閣駁回恭奏¶
　　　詳查各省緩决人犯凡各省緩决人犯其中情罪¶
　　　稍輕尚有可原宥者¶
命大學士三法司九卿㑹同詳查確議分别具奏其¶
特㫖治罪之案亦令詳查妥擬¶
　　　七年定擬决重案本章覆奏三次奉¶
諭朕慎重刑獄秋審朝審悉令三覆奏閲今思每日所進¶
　本内有擬以極典及斬絞立決之犯其情罪俱屬重大¶
<pb:KR2m0015_WYG_207-8a>¶
　律無可寛然朕猶欲慎審而後置之於法嗣後如此等¶
　本章已閲過票簽交與本房者著批本官照三覆奏之¶
　例進呈三次候朕再加詳閲然後批發¶
　　　八年¶
勅議罪不得擅用加倍字様奉¶
諭嗣後議處議罪之條俱照本律定擬其應從重者必須¶
　折衷平允不得擅用加倍字様開朦混苛刻之端(詳見/刑制)¶
　(門/)¶
<pb:KR2m0015_WYG_207-8b>¶
　　　义¶
勅九卿詳議罪案奉¶
諭各省命案其應輕應重朕確有所見者即降㫖定奪若¶
　其情罪在疑似之間而擬罪在可輕可重之際朕心不¶
　能即定者方交與九卿定議以期平允乃往往見九卿¶
　定議概以减等發落覆奏如此則朕何不即令減等而¶
　必多此曲折乎向後務期權衡允當寛嚴適中以副朕¶
　明罰勅法之至意¶
<pb:KR2m0015_WYG_207-9a>¶
　　　十一年¶
勅部臣釐剔獄弊時以京師亢旱¶
諭刑部大小事件應完結者完結應改正者改正種種弊¶
　端徹底釐剔務期正本清源毋再因循玩忽¶
　　　申定援引律例欵九卿議准大學士張廷玉奏凡¶
　　　引用律例務必情罪相符如律内數事共為一條¶
　　　祗引所犯本罪若一條止㫁一事不得任意刪减¶
　　　或律無正條比照某例科㫁者令於疏内聲明倘¶
<pb:KR2m0015_WYG_207-9b>¶
　　　承審官援引失實查出題叅至三法司衙門理宜¶
　　　一體詳慎嗣後刑部引見不確院寺即查明改正¶
　　　倘院寺駁改猶未允協三法司堂官㑹同妥議如¶
　　　有扶同朦混察出議處¶
　　　詳審情有可原之犯法司核擬聴從母命邀同鄰¶
　　　人何有爵等相助致死胞兄黄魯山之黄二斬决¶
　　　何有爵等杖流照例聲請情有可原黄二改擬發¶
　　　遣奉¶
<pb:KR2m0015_WYG_207-10a>¶
諭黄魯山酗酒費産頑梗不孝又欲盜賣伊母余氏膳田¶
　曽經余氏具稟有案是黄魯山忤逆之罪無可逃矣黄¶
　二迫於母命將魯山致死情有可原從寛免其治罪不¶
　必發遣其協助下手之何有爵涂介文亦著從寛免其¶
　流杖此案乃朕原情辦理將來不肖之徒或知有從寛¶
　之例假造揑飾以圗卸罪亦未可定此次寛免之處後¶
　不為例¶
　　　定法司親赴㑹審及¶
<pb:KR2m0015_WYG_207-10b>¶
　　朝審秋審之例大學士等議覆侍郎韓光基條奏一¶
　　　刑名重案三法司應行㑹勘者院寺堂官並不親¶
　　　身到部止委員辦理或送稿畫題殊非慎重讞獄¶
　　　之意嗣後應親至秉公㑹審倘有餙詞推故者議¶
　　　處一朝審秋審民命所闗嗣後直省招冊該部刋¶
　　　刷分送以便逐案詳核届期齊集班次平心商酌¶
　　　倘有推故不到請派御史二員稽查指恭均應如¶
　　　所請從之¶
<pb:KR2m0015_WYG_207-11a>¶
　　　又¶
勅部臣詳勘秋審招冊時¶
上御洞明堂閲秋審情實招冊¶
諭刑部曰諸臣所進招冊俱經細加勘酌擬定情實但此¶
　内有一綫可生之機爾等亦當陳奏在前日定擬情實¶
　自是執法在此刻勾到商酌倘有可寛又當原情㫁不¶
　可因己定情實欲符前奏難於更改遂隠黙不復再奏¶
　也執法原情總歸於大公至當而已¶
<pb:KR2m0015_WYG_207-11b>¶
　　　飭督撫臬司詳慎讞獄先是¶
上以各省秋審擬罪先後互異或僅照部議擬覆漫無成¶
　　　見嚴行申飭至是復¶
諭各省秋審有不應緩决之案經九卿改為情實者甚多¶
　如各省督撫臬司執法科罪而九卿核情平反或九卿¶
　據法定議而朕酌奪從寛如此方合政體豈有執法之¶
　官而任意于法外徇縱者乎今九卿雖行改正然不明¶
　白曉諭督撫臬司或謂九卿定擬務從苛刻稍存迎合¶
<pb:KR2m0015_WYG_207-12a>¶
　之意遂於可矜可疑之案概以情實奏讞其流弊尤不¶
　可言著將改正各案逐一查明通行申飭俾後悉心定¶
　擬稱朕明刑欽恤之意¶
　　　十二年飭九卿詳慎秋讞¶
上以九卿秋審定擬率照督撫所奏其有畸重畸輕之處¶
　　　未能悉心斟酌¶
特諭嗣後秋審案件有應改而不改及不應改而妄改者¶
　從重議處若意見或有不同准兩議陳奏請㫖定奪即¶
<pb:KR2m0015_WYG_207-12b>¶
　衆人皆同而一人獨異者亦准陳奏¶
　　　十三年禁革各省秋審陋習向來各省秋審相沿¶
　　　陋習無論案件多寡定擬于一日之内一切聴督¶
　　　撫主張而且懸彩鼔吹肆筵設席甚至優人演劇¶
　　　為樂殊非詳慎刑讞哀矜惻怛之意至是奉¶
㫖禁止有仍蹈從前陋習者加以處分¶
　　　是年九月¶
　皇上御極¶
<pb:KR2m0015_WYG_207-13a>¶
　　十月¶
勅法司詳察直省獄詞擬罪未安者另議奏聞奉¶
諭刑部乃天下民命所闗倘督撫擬罪有於律例未妥¶
　必悉心詳察另議奏聞不得稍涉疎忽即如近日湖¶
　廣督臣具題臨時行強毆傷僧人以思身故之鄧正¶
　一案刑部乃擬照殺人強盜例斬决梟示題覆朕思¶
　強盜殺人有明火執杖殺人而取其財物者有起意¶
　行竊被事主追毆希圗脱身因而回毆致傷事主身¶
<pb:KR2m0015_WYG_207-13b>¶
　死者其中情罪原有分别今鄧正穿窬入室以思執¶
　棍出視鄧正頓起強心持䥥向敵致傷以思身死與¶
　殺人強盜亦微有差别應否梟示尚宜斟酌朕已著¶
　九卿議奏此類刑部皆須細心體究使絲毫不爽與¶
　其殺不辜寜失不經朕深有望于明刑弼教之臣工¶
　焉¶
　　乾隆元年定委騐屍傷之例刑部議准嗣後相騐¶
　　屍傷及鬬毆傷重之人如離城窵逺及繁冗州縣¶
<pb:KR2m0015_WYG_207-14a>¶
　　不能逐起詣騐者委佐貳往騐仍聴州縣官填注¶
　　傷单詳報倘州縣官實能往騐輙委佐貳等官致¶
　　滋擾累揑飾等弊照例議處¶
　　又定鄰邑印官代騐屍傷之例刑部議准凡相騐¶
　　屍傷本邑與鄰邑相距不過五六十里本邑印官¶
　　公出即請鄰邑印官代騐其或鄰邑地逺不能朝¶
　　發夕至者許别委佐貳代騐代騐之員必係同知¶
　　通判州同縣丞等官毋許濫委雜職至十八年又¶
<pb:KR2m0015_WYG_207-14b>¶
　　奏准凡遇命案印官公出同城並無佐貳又距鄰¶
　　邑遥逺者即令該吏目典史騐立傷单申報印官¶
　　覆騐如印官不能即回申請鄰邑代騐填圗通詳¶
　　三年以天旱¶
命刑部將拘禁枷號人犯分别詳審¶
　　定監候待質年久之犯分别酌擬刑部議覆御史¶
　　王綱振疏言各省秋審冊内有監候待質一項如¶
　　續獲盜首未肯招認而從前供明之夥盜已經决¶
<pb:KR2m0015_WYG_207-15a>¶
　　遣餘盜尚未盡獲無憑質証罪闗首犯例應監候¶
　　待質或有續獲之犯審供與原供案情相符並非¶
　　首盜又未傷人原係案内夥盜因年久贓物花費¶
　　遂照疑似之條監候待質又如獲犯並無贓據屢¶
　　審堅供不認此或係夥盜或係無辜因餘犯在逃¶
　　亦令待質伏思此等既屬疑似則虚實原屬未定¶
　　乃嵗嵗待質有監至十餘年及二三十年者昔年¶
　　之逃犯久已無踪而此等衰老待質之犯久淹囹¶
<pb:KR2m0015_WYG_207-15b>¶
　　圄雖有一綫可原之情概沉獄底請¶
勅下法司于秋審之日公同九卿將原案逐一詳查酌¶
　　其情罪之輕重量其監候之逺近或取保或末减¶
　　或仍行監侯分别辦理至人命案内監候待質之¶
　　犯其有情節不同之處均請一體查辦應如該御¶
　　史所奏除罪闗斬决仍應監候待質外其並非首¶
　　盜又未傷人因贓物花消監候待質人犯供認既¶
　　確令九卿㑹審核明擬以遣罪如並無贓據堅供¶
<pb:KR2m0015_WYG_207-16a>¶
　　不認者是其為盜為良尚屬未定並於秋審時核¶
　　其情節酌量擬保俟緝獲正犯之日再行質審至¶
　　奏稱人命案内待質人犯一體辦理查現在秋審¶
　　人命正犯俱係情罪重大祗因少涉疑似尚應待¶
　　質與盜案不同應於秋審時詳細分别辦理其¶
　朝審秋審監候待質之犯亦照秋審案件一體查辦¶
　　從之¶
　　又¶
<pb:KR2m0015_WYG_207-16b>¶
命王大臣㑹同刑部詳審不赦罪囚及屢經緩决人犯¶
　　至明年復¶
命詳加覆勘秋審朝審招冊如有一綫可原應行减等¶
　者酌定奏聞請㫖¶
　　四年禁州縣詞訟批發鄉地刑部議覆御史王¶
　　柯疏稱州縣詞訟細事間有批委鄉地查覆者應¶
　　令州縣秉公查核不得任其朦混至一應命盜及¶
　　重大事件不得混行批查違者降調載入例冊從¶
<pb:KR2m0015_WYG_207-17a>¶
　　之¶
　　又¶
勅撫臣讞獄持平奉¶
諭河南秋審各案九卿從該撫所擬情實内改入緩决¶
　者十六起可矜内改入緩决者十五起夫讞獄貴得¶
　其平必合乎人心之同方不愧明允之義雖其間所¶
　犯情罪不一彼此輕重之間亦有介於疑似者内外¶
　大臣意見不能一轍然一省改輕改重者至三十餘¶
<pb:KR2m0015_WYG_207-17b>¶
　起則非人心之大同可見矣可𫝊諭尹會一向後辦¶
　理刑名必揆情度理期允當以成信讞¶
　　五年定承審官失出失入分别議處吏部奏准官¶
　　員審理案件有失出失入經上司駁回承審官按¶
　　律改正免其糾恭若承審官固執原擬具詳另委¶
　　别員審出改正或已經咨題完結後復查出者仍¶
　　照例議處如委員逄迎遷就互有出入後經發覺¶
　　亦照例議處¶
<pb:KR2m0015_WYG_207-18a>¶
　　又¶
命九卿於緩决案内詳審可矜人犯奉¶
諭向來九卿辦理秋審朝審人犯分别情實綏决可矜¶
　三等而惟緩决之内情罪輕重不一其果係所犯重¶
　大實無可原因係久緩不復處决者雖終斃囹圄本¶
　無足恤其有一綫可原尚在矜疑之間者九卿承審¶
　時附入緩决之内年復一年陳案日積以致此等人¶
　犯久淹獄底亦屬可憫今秋審在即著九卿于秋審¶
<pb:KR2m0015_WYG_207-18b>¶
　朝審招冊内詳加分别凡緩决之案果係情有可原¶
　者俱入于可矜條内以昭示罪疑惟輕法外施仁之¶
　至意¶
　　申定審訊盜賊供招窩夥之令奉¶
諭盜賊中狡猾者多平日窩夥不肯實供每誣扳素封¶
　之家及向有嫌隙之人以圗䧟害而捕役索詐弊端¶
　百出縱審出誣扳實情准予省釋而被拘候審已不¶
　勝擾累矣各省臬司為刑名總滙當檄行所屬凡盜¶
<pb:KR2m0015_WYG_207-19a>¶
　賊供扳窩夥必先訊有確據方可拘拏隨到隨審如¶
　係誣扳立即省釋并將誣良之賊盜先行重懲以免¶
　再有誣扳¶
　　七年¶
命閣臣詳閲刑案酌加雙籖奉¶
諭讞獄必依乎律而其中情節不一又當恭酌核擬期¶
　歸平允朕於刑部所奏重犯其中稍有一綫可原者或¶
　降㫖從寛末减或交九卿定議皆於法外原情以¶
<pb:KR2m0015_WYG_207-19b>¶
　示矜恤但日理萬幾恐披閲一時未周照籖批發雖¶
　論法不枉而原情較疎矣嗣後刑部進呈本章及秋¶
　審各案著大學士詳閲其中有應加覆核者即擬寫¶
　雙籖並將情節聲明進呈待朕酌量則周密慎重益¶
　可副朕哀矜庶獄之意¶
　　定調姦未成致本婦羞忿自盡者由情實改緩决¶
　　之例奉¶
諭節烈之婦祀于其鄉所以旌善端化樹之風聲也其¶
<pb:KR2m0015_WYG_207-20a>¶
　致死本婦之犯法無可貸是以乾隆五年福建秋審¶
　蕭充一案該撫擬以情實九卿改為緩决朕曽降㫖¶
　申飭葢以烈婦之死由於該犯之調戯若輕入緩决¶
　非所以重名教而端民俗也今正值九卿秋審之時¶
　其在蕭充以前定為緩决之案此畨毋庸改為情實¶
　其在乾隆五年以後此等案件各省多入情實九卿¶
　執法自不得輕擬但強姦未成本婦因調戯而羞忿¶
　自盡者其中情形不一朕辦理勾到之時自有權衡¶
<pb:KR2m0015_WYG_207-20b>¶
　如果有一綫可原者當免勾既經一次勾到之後下¶
　年即可改為緩决如係停止勾决之年入情實者下¶
　年不得即改為緩决¶
　　又¶
勅督撫詳讞母得妄臆寛嚴奉¶
諭今年朝審秋審情實案件因兩年停刑是以勾决者¶
　較往時為多此皆九卿公同議定之成讞朕於刑部¶
　進招冊之後逐加詳閲及勾到時又與大學士刑部¶
<pb:KR2m0015_WYG_207-21a>¶
　堂官等再三推究凡有一綫可生者姑且從緩必求¶
　其生而不得然後置之於法在朕心惟期至當至平¶
　並非有意從嚴而如此辦理也但恐外省督撫揣摩¶
　觀望之習不能盡除見今年勾决之人稍多遂妄臆¶
　朕意在嚴承辦刑獄相率而趨于刻覈則大違朕之¶
　本懷若見此諭或又以朕意在寛相率而流於姑息¶
　則更非明允之道特頒此㫖諭各省督撫知之¶
　　八年定熱審人犯臨期稱寃覆鞫之例給事中鍾¶
<pb:KR2m0015_WYG_207-21b>¶
　　衡奏請¶
勅諭直省督撫嗣後每届熱審時將案情通行檢查除¶
　　情罪相符者仍照原擬外倘有臨期極口稱寃按之¶
　　情罪稍未允協即細加研鞫果係從前枉㫁十分¶
　　寃屈者即改正具題以便令法司再行確勘從¶
　　之¶
　　九年申飭各省秋審定擬之未當者奉¶
諭今嵗各省秋審冊内經九卿改正者甚多或先後案¶
<pb:KR2m0015_WYG_207-22a>¶
　情不符混行矜减或以毁堤毆官之罪而寛其情實¶
　或以屢行謀殺之犯或犯姦毆死人命或連掘數塚¶
　或與族嬸通姦致死本夫或毆斃尊長二命或誣告¶
　伊主死罪以及屢次行竊持刀強姦與故殺病妻情¶
　極殘忍之人皆予緩决矜减殊屬姑息至於情有可¶
　原之案或又草率擬㫁應緩决而置情實應矜减而¶
　置緩决者不一而足夫法津為國之綱紀過重則乖¶
　矜恤過輕則長奸惡今各省案件朕舉其一二情節¶
<pb:KR2m0015_WYG_207-22b>¶
　顯然者尚如此辦理則平日所辦刑名之事未能允¶
　當者諒亦不免著申飭¶
　　十二年定侵貪官犯限滿擬入情實之例奉¶
諭貪婪侵盜之員上侵國帑下朘民脂實屬法所難宥¶
　是以國家定制擬以斬絞重罪使共知儆惕因律¶
　内載有分年减等逾限不完仍照原擬監追之語至¶
　秋審時概入緩决外而督撫内而法司習為當然初¶
　不計二限已滿既入秋審自當擬以本罪在本犯亦¶
<pb:KR2m0015_WYG_207-23a>¶
　恃其㫁不擬入情實以致心無顧忌不知立限减等¶
　原屬法外之仁至限滿不完則是明知不死更欲保¶
　其身家此等藐法無恥之徒即應照原擬明正其罪¶
　嗣後此等二限已滿照原擬監追之犯九卿于秋審¶
　時核其情罪應入情實者即入于情實案内以彰¶
　國法朕於勾到日再為酌奪¶
　　十四年改定秋審三覆奏之例舊例¶
　朝審秋審情實人犯由刑部三覆具奏本年九月¶
<pb:KR2m0015_WYG_207-23b>¶
上以各省奏牘繁多迫于時日難以詳覽徒事具文¶
命朝審照例三覆秋審减去二覆以從務實至是復¶
諭勾到後將原本進呈覆閲再行批發著為例¶
　　定秋審職官罪案另冊進呈之例奉¶
諭嗣後尋常命盜案件督撫刑部九卿照例審擬其職¶
　官治罪除雜犯外凡實犯罪名秋審時或應緩决或¶
　應情實者另為一冊進呈則朕得以詳閲不至因煩¶
　混過部臣亦不能施高下之技而官犯與常犯有别¶
<pb:KR2m0015_WYG_207-24a>¶
　亦所以示亷恥等級之意¶
　　定詳審讐殺案情廣東斬犯曽士標因鴨走入緦¶
　　麻服叔曽㑹昌田内被曽㑹昌次子曽朝芳打死¶
　　因與曽㑹昌爭論曽士標以木挑抵格致傷曽㑹¶
　　昌身死曽士標依律擬斬監候嗣曽㑹昌之子曽¶
　　朝宗在山砍柴遇曽士標之子曽亞二觸起前恨¶
　　用刀連砍曽亞二殞命曽朝宗亦依律斬候俱入¶
　　情實奉¶
<pb:KR2m0015_WYG_207-24b>¶
諭朕詳閲招冊曽士標服制攸闗法無可貸而曽朝宗¶
　則因報復父讐情似可原然兇犯已經擬抵國法既¶
　彰則私恨可洩即使遇不共戴天之曽士標亦秪應¶
　聴其服法就刑不得擅肆殺害何况其子並非下手¶
　又未加功是無罪之人也殺無罪之人則但當治其¶
　故殺之罪而不當原其復仇之心果使有心復仇亦但¶
　當于曽士標未擬罪之先而不當于既擬結之後若¶
　因此遽從寛典則曽士標父子二命抵曽㑹昌一命¶
<pb:KR2m0015_WYG_207-25a>¶
　於法不得其平且啟讐殺之端殊非辟以止辟之道¶
　曽朝宗亦無可貸但曽朝宗情因痛父曽士標子¶
　死非辜各有情節著俱改絞罪處决¶
　　定詳審緩决官犯時刑部將各省秋審官犯入緩¶
　　决者通行查具清单奏¶
聞請¶
㫖奉¶
諭向來辦理秋朝審案毎遇官犯輙事寛縱但於一次¶
<pb:KR2m0015_WYG_207-25b>¶
　混入緩决即為成案㫁不復改謂之老緩决至辦理¶
　矜减如赦詔及一線可原五次緩决之類又㫁不能¶
　邀恩年復一年不過令老死囹圄而已果爾則國法¶
　所行惟在閭里小民以及盜賊之輩而官犯僅止虗¶
　受罪名倖全首領是豈國家制刑之意哉但此等人¶
　犯經厯年久或曽經大赦未便復改為情實著大學¶
　士㑹同該部將所查各案再行詳悉斟酌應可矜者¶
　即入可矜應緩决者仍入緩决近年以來所定之案¶
<pb:KR2m0015_WYG_207-26a>¶
　有應改為情實者即改為情實其在乾隆八年以前¶
　者既經漏網亦不復加以顯戮著改發黒龍江交該¶
　將軍嚴加管束著當苦差¶
　　十六年定立决改監候人犯仍入情實之例湖廣¶
　　秋審本内斬犯滕有伯原擬情實具題九卿㑹核¶
　　以其救母情切改入緩决奉¶
諭滕有伯棍格致斃大功服兄從前三法司按律擬斬¶
　立决經朕降㫖改為監候是該犯救母情切之處已¶
<pb:KR2m0015_WYG_207-26b>¶
　邀格外寛典矣若于秋審之時復擬緩决僅虗予以¶
　重辟罪名久且入于矜减之列是乃輕視倫紀豈明¶
　刑弼教之意此端一開將使挾仇干犯者轉以父母¶
　為起釁之由得肆其毒手愚民益無畏懼嗣後由立¶
　决改擬監候人犯俱應入于情實勾到時即或原情¶
　免勾下次亦應仍入情實或情節果輕免勾數次之¶
　後遇特㫖寛减則可耳¶
　　十七年駁正撫臣率請聲叙之案時廣東巡撫蘇¶
<pb:KR2m0015_WYG_207-27a>¶
　　昌審題曲江縣民陳茂昌戳傷小功服叔丙林身¶
　　死擬斬立决聲明該犯救母情切致傷服叔刑部¶
　　照例夾籖請¶
㫖奉¶
諭陳茂昌著即處斬此案陳丙林與陳氏互毆已受多¶
　傷該犯勢非危急託言救䕶輙將服叔戳斃前經降¶
　㫖以父毆叔而子助父以斃叔不得謂救父此正母¶
　毆叔而子助母以斃叔不得謂之救母也蘇昌率請¶
<pb:KR2m0015_WYG_207-27b>¶
　聲敘著交部察議¶
勅刑部官速結命盜案件時刑部遵¶
㫖察奏命盜等案因贓跡未明監候待質者共五十四¶
　　案内康熙年間一案雍正年間十一案乾隆元年¶
　　至十七年積至四十五案¶
上以犴狴之中淹禁多人非使無辜久繫囹圄即應辟¶
　　重犯久稽顯戮皆因承審各官不能詳慎研究務¶
　　在得情而刑部司員又以遵駁改正議敘之例多¶
<pb:KR2m0015_WYG_207-28a>¶
　　尋罅漏外省無以登答轉成疑案一經題明監候¶
　　待質即束之高閣接任之員又以事非本任率多¶
　　因循殊非明慎用刑而不留獄之意¶
特諭嗣後内外問刑衙門各宜迅速辦理應緝拏者上¶
　𦂳緝拏應定擬者即行定擬勿致塵案日積若本非¶
　難結之案承審各官不能審出實情惟以監候待質¶
　為遷延時日之計且藉得邀免處分希兾録敘該堂¶
　官督撫察出即嚴行恭處¶
<pb:KR2m0015_WYG_207-28b>¶
　　定立决改監候人犯秋審另冊進呈之例奉¶
諭各省由立决改監候人犯均係服制攸闗其改擬監¶
　候已屬原情酌减若秋審時入于緩决則减之又减¶
　殊非慎重倫常明刑弼教之意是以上年降㫖令概¶
　入情實此其中情節多端但散在各省招冊中有勾¶
　决者有未勾决者或未悉朕輕重權衡反滋疑議者¶
　該部將此等案犯彚為一冊先期進呈候勾其有應¶
　宥者亦可即予减等發落¶
<pb:KR2m0015_WYG_207-29a>¶
　　十八年酌减秋審緩决人犯奉¶
諭現在刑部辦理秋審其中緩决人犯閲時既久為數¶
　滋多著該部察明朝審秋審各犯酌其情罪稍輕緩¶
　决至三次以上者分别請㫖减等至此外有情罪本¶
　重厯年查辦未經寛减而定案在康熙雍正年間緩¶
　决十餘次至數十次内有一綫可原者亦著察明分¶
　别請㫖(互見赦/宥門)¶
勅法司讞獄迹涉兩是者不妨各抒所見候㫖酌奪奉¶
<pb:KR2m0015_WYG_207-29b>¶
諭讞獄重案勅交法司核擬原期詳慎以昭平允其事¶
　屬衆議僉同固成信讞如或迹涉兩是間有一二人¶
　不能盡歸畫一者自不妨各抒所見候㫖酌奪嗣後¶
　三法司核擬重案如有意見不能相同原可兩議具¶
　題但不得合部合院各成一稿朕欽恤庶獄不厭博¶
　咨諸臣亦當悉祛成見勵乃靖共將此通諭知之¶
　　又¶
命大學士㑹同刑部覆勘厯次秋審情實未勾案情奉¶
<pb:KR2m0015_WYG_207-30a>¶
諭各省由立决改監候人犯厯次秋審情實上年四十¶
　起内未勾者二十三人此次已勾吴禄一起但節次¶
　存留監禁積而愈多是因緩死而屢次綁赴市曹亦¶
　非所以重刑章也嗣後此項除本年未勾人犯下次¶
　仍入情實外其餘著大學士㑹同刑部將招冊覆加¶
　詳勘有實在情節可寛如弟毆兄斃或果因其兄干¶
　犯父母迫于親命或素有瘋疾一時病發凡似此類¶
　酌量分别叙述案情確加看語請㫖即入緩决朕于¶
<pb:KR2m0015_WYG_207-30b>¶
　勾决冊内已再三審量更加一畨公同斟酌則情節¶
　益明庶協明慎矜恤之意著為令¶
　　定嚴飭承辦刑名遷就取供之習奉¶
諭向來外省辦理刑名每存姑息之見即有闗倫常亦¶
　多遷就率謂釁由死者或作兇徒以無心架格或兩¶
　相凑合用力過猛此婦寺之仁究之展轉達部仍歸¶
　按律定擬即如山西省陸三傑因受分田宅蕩賣無¶
　餘乗父病垂危仍索分田地伊叔陸應唐忿責用小¶
<pb:KR2m0015_WYG_207-31a>¶
　刀扎傷陸三傑額顱陸三傑奪刀回扎致斃胞叔陸¶
　應唐悖倫滅理莫此為甚乃該撫本内所叙案情則¶
　云陸三傑用刀恐嚇陸應唐搶刀勢猛以致扎殺等¶
　語是陸應唐反為應死之人矣承辦之府縣臬司以¶
　至該撫豈不知陸三傑罪在不宥而習慣自然以書¶
　吏取供故套為當然不知改正則實有可矜情節者¶
　將致魚目不明矣著嚴飭行嗣後如仍有似此者從¶
　重議處¶
<pb:KR2m0015_WYG_207-31b>¶
　　十九年定重罪案犯未准部覆一體入秋審之例¶
　　福建巡撫陳宏謀奏稱諸羅縣奸民呉典等糾衆¶
　　奪犯及同安縣賊犯林對等糾衆拒捕兩案内為¶
　　從各犯俱已擬絞監候具題尚未准部覆例應入¶
　　于下次秋審但此二案情節重大已令臬司歸入¶
　　秋審㑹勘得¶
㫖允行並著為例¶
　　嚴飭督撫審擬過當之失兩廣總督班第等奏擬¶
<pb:KR2m0015_WYG_207-32a>¶
　　周紹華私雕假印照光棍為首例斬决¶
上以所辦失之過當¶
特諭私雕假印固屬藐法但所犯止于撞騙財物按律¶
　斬候已足蔽辜乃照光棍為首例擬斬立决存心觀¶
　望大失輕重之宜著嚴行申飭¶
　　二十年平反誣陷罪名時總河富勒赫奏趙永徳¶
　　呈首原任郎中程䥍作詩誹謗悖逆現交布按二¶
　　司嚴審¶
<pb:KR2m0015_WYG_207-32b>¶
上閲程䥍抄刻詩冊膚淺本不成詩其中並無譏訕悖¶
　　逆之語察知趙永徳索詐不遂挾嫌誣䧟¶
特諭從前胡中藻身為翰林心懷怨望作種種悖逆之¶
　詞刋刻若不重懲無以正人心而端風俗是以不得¶
　不行辦理倘因有此案動于語言文字之間指摘苛¶
　求則狡黠之徒藉以行其誣詐有司不察輙以上聞¶
　告訐紛繁何所不至迨至辨明昭雪而貽累已甚此¶
　風㫁不可長趙永徳著該撫莊有恭嚴審定擬具奏¶
<pb:KR2m0015_WYG_207-33a>¶
　　尋審察實照例發遣¶
　　二十二年定鬬毆命案分别情實緩决之例奉¶
諭律載鬬毆殺人均應擬絞而案情輕重逈異如係彼¶
　此互毆至斃正與鬬毆律意相符若其人並未還毆¶
　而逞兇肆毆以致殞命其去故殺一間耳即如刑部¶
　審擬李四毆傷張氏身故縁張氏索欠詈罵該犯拳¶
　毆跌地復連踢重傷致死張氏索欠不與而罵人之¶
　常情並未與鬬而李四直不欲償其宿逋毒毆斃命¶
<pb:KR2m0015_WYG_207-33b>¶
　即謂釁起一時情非謀故顧安得謂之鬬毆殺乎嗣¶
　後遇有此等情節較重者秋審時俱當擬入情實或¶
　有類此而情輕者即量從寛典亦祗可歸入緩决㫁¶
　不應在可矜之列庶兇徒知儆正辟以止辟之意¶
　　定秋審官犯概行粘簽例原任湖南布政使楊灝¶
　　侵帑擬斬監候秋審定擬緩决¶
上以其貪黷敗檢歸入緩决甚屬紕繆並¶
諭嗣後官犯無論情實緩决概行粘簽聲明¶
<pb:KR2m0015_WYG_207-34a>¶
　　定尋常官犯不必補入秋審之例刑部議湖北巡¶
　　撫莊有恭奏官犯李春明因買地葬親發掘義塚¶
　　應擬絞監候補入本年秋審情實請即行正法得¶
㫖情實官犯令補入本年秋審此専指貪酷敗檢侵虧狼¶
　籍及有心狡詐不盡臣職者而言若此等尋常私罪¶
　非法難姑待者可比李春明著監候以俟明年秋審¶
　嗣後有似此者該部照此辦理著為例¶
　　二十四年定詳讞戯殺案情大理寺少卿顧汝修¶
<pb:KR2m0015_WYG_207-34b>¶
　　奏河南命犯樊銀周推跌陳四□致死實係戯殺¶
　　應准留養刑部以該犯理曲傷重例不准留回奏¶
　　得¶
㫖樊銀周因饃互推使當場果有先戯後鬬情事即應¶
　用鬬毆本律科㫁乃該省既取陳四□父叔供詞稱¶
　係戯頑是實而刑部亦不能徑指其是鬬非戯適當¶
　省刑之㑹即照所請准其留養尋刑部復援例具奏¶
　　顧汝修復行奏辦奉¶
<pb:KR2m0015_WYG_207-35a>¶
諭論戯殺誤殺例條所係雖與閗殺案内之理直傷輕¶
　者同科然理曲傷重之語又統承戯誤而言定例之¶
　初亦必有深意豈竟無跡涉戱誤而情罪之重乃甚¶
　于尋常鬬毆者乎朕敬慎折獄期在協中樊銀周之¶
　案其罪尚屬可原初不因顧汝修之奏而為之寛减¶
　刑部大理寺同為司憲而始終各伸其説俱著飭行¶
　　二十五年申明由輕適重例行駁審者不得遽行¶
　　改正完結刑部題覆江蘇巡撫陳宏謀審擬故殺¶
<pb:KR2m0015_WYG_207-35b>¶
　　小功母姨之蔣汝才斬候不足蔽辜並未將該撫¶
　　原擬駁回另審擬行改擬斬决完結奉¶
諭朕意前因法司改輕改重之條曽經分别降㫖該部¶
　于此案所辦殊未合例如前㫖云督撫等擬罪過輕¶
　而部議應從重者自應駁令再審今該部以該犯既¶
　竊其衣復害其命與竊賊臨時殺死事主者同科罪¶
　應斬决而該撫僅擬斬候不足蔽辜正與由輕適重¶
　應行駁審之㫖脗合無疑至後條所云如擬罪過重¶
<pb:KR2m0015_WYG_207-36a>¶
　而部議從輕者若情節顯然該部所見既確即改擬¶
　題覆不必駁審是乃専指由重適輕而言使其中有¶
　情節未明者固當駁回另審且此等非謀逆大案不¶
　容姑待者比即俟另審題覆亦為未遲此本著照例¶
　駁審¶
　　定補入秋審案犯分别輕重之例奉¶
諭秋審情實招冊内有案犯定讞時已逾該省熱審之¶
　期而九卿秋審即提入本年冊内請勾者此雖該犯¶
<pb:KR2m0015_WYG_207-36b>¶
　情罪重大法無可緩但朕詳閲招冊見其中情罪等¶
　差尚有應行區别者如一人連斃二命暨妖言惑衆¶
　𫝊習符呪並官員侵魚帑項勒斂民財之類非殘忍¶
　已極即有闗于民俗官方自不得不早正典刑以昭¶
　烱戒至尋常謀故等案定案限期適在秋審後此亦¶
　時㑹偶值自可令其幸延一年之生何必亟亟為也¶
　朕辦理庶政從不預存成見惟斟酌情理期適當于¶
　協中之治而已¶
<pb:KR2m0015_WYG_207-37a>¶
　　酌定提解秋審人犯之例先是八月刑部議准凡¶
　　斬絞監候女犯業經解勘一次無可改擬者下次¶
　　停其解審至是并議准凡秋審緩决人犯解審二¶
　　次後如情罪無可更定者止令有司敘由詳報各¶
　　督撫核招具題不必復行題審其曽擬情實未經¶
　　勾决之犯及前擬情實并緩决人犯内情可矜疑¶
　　者仍照例三次飭提解審¶
　　二十六年定秋審招冊以緩决三次為㫁例左都¶
<pb:KR2m0015_WYG_207-37b>¶
　　御史金徳瑛奏緩决冊内改輕改重者多在新事¶
　　而積年陳案罕能軒輊于其間九卿列坐以聴書¶
　　吏之宣唱不能沿習具文請嗣後各省督撫于每¶
　　年仍造全冊送刑部存案以備稽考而刑部分散¶
　　九卿招冊惟以三次秋審為㫁如已經審過三次¶
　　並無更改者不必刷印分送其偶有一二案或尚¶
　　須啇議者仍聴刑部摘出臨期印冊分送是陳案¶
　　可省而近事更得盡心詳審矣經大學士㑹同刑¶
<pb:KR2m0015_WYG_207-38a>¶
　　部議准得¶
㫖允行¶
　　懲秋審㑹讞忿争之失是時法司㑹審廣西省命¶
　　犯陳希統案内之從犯陳父悔刑部改入情實副¶
　　都御史竇光鼐以陳父悔毆傷鄧亞弄實非有心¶
　　致死簽商紛駁且欲將故殺之陳希統概入緩决¶
　　刑部以立意兩擬奏¶
聞旋經大學士遵¶
<pb:KR2m0015_WYG_207-38b>¶
㫖詳核秉公定擬具奏得¶
㫖陳希統雖防竊起衅而一聞黄父亦放火燒村之語¶
　有意連戳斃命實屬故殺其應情實何疑至陳父悔¶
　之加歐鄧亞弄骨折其傷雖重要非有心致死即令¶
　改入情實朕亦不即予勾刑部所議原未免過當乃¶
　竇光鼐因欲爭一緩决輙轉輾自生枝節以㑹讞¶
　大典不肯平心啇確徒用筆舌相攻任氣謾罵不¶
　特有乖政體而分門樹幟之風尤不可不防其漸尋¶
<pb:KR2m0015_WYG_207-39a>¶
　奉¶
勅交部嚴察議奏刑部堂官並著察議¶
　　二十七年飭問刑衙門臨事詳察案情勿逞已見¶
　　増改舊章先是二十二年御史諸徐孫條奏州縣¶
　　承審官不無更换招詳通融定案請令州縣訊取¶
　　初供該督撫即據報部科存案經九卿議准二十¶
　　六年江西布政司湯聘奏請將同謀共毆之案如¶
　　騐係傷皆致命者無論當時身死過後身死將先¶
<pb:KR2m0015_WYG_207-39b>¶
　　後下手之人一併收禁解審經刑部議准至是刑¶
　　部奏各省州縣命盜毋庸先據初供報部仍照例¶
　　於命案初到騐訊時取具供招申報各該上司以慿¶
　　覆審查核俟得確情審擬定案備敘初供題達以¶
　　期虚公勘㫁至同謀共毆致死人命之案仍請止¶
　　將正兇解審以免拖累得¶
㫖允行并¶
諭刑名案件情偽微曖變幻百出若事事曲為逆億雖¶
<pb:KR2m0015_WYG_207-40a>¶
　日定一例豈能遍給乎惟在司刑憲者臨事詳察案¶
　情恭酌令典期于平允徒鰓鰓然各逞已見議改議¶
　増適以變舊章而滋紛擾于讞獄之道有何禆益著¶
　𫝊諭中外問刑衙門知之¶
　　定詳審可矜人犯奉¶
諭可矜人犯有同在可矜之列而情各殊者如子婦不¶
　孝詈毆翁姑而其夫忿激致斃或因該犯之母素有¶
　姦夫已經拒絶後復登門尋釁以致拒毆致斃者此¶
<pb:KR2m0015_WYG_207-40b>¶
　等尚因情切天倫一時義忿所致與尋常鬬狠者原¶
　屬不同然僅一例减流而終身逺涉不得完聚其情¶
　亦堪憫惻著該部㑹同九卿嗣後遇有似此罪犯量¶
　為區别照免死减等例再减一等發落仍逐案隨本¶
　聲明請㫖(互見赦/宥門)¶
　　定詳審復讐命案奉¶
諭今日勾到河南省情實招冊内有智洪義因父智順¶
　被趙二毆死趙二已擬絞候智洪義藉言報仇輙殺¶
<pb:KR2m0015_WYG_207-41a>¶
　其子趙倉律擬斬候九卿及閣臣以趙二業已减流¶
　將智洪義可否改入緩决之處夾簽聲明意雖近似¶
　于事理猶未剖晰至當儒生拘牽春秋復仇之説如¶
　唐陳子昻甚至欲以一時旌誅並行固為乖誕即韓¶
　愈栁宗元號稱善駁大率不越以其父死于法不死于¶
　法為㫁殊不知其父已死於法則固無可復之仇即不¶
　死于法亦必其相鬬而殺者其情固可矜而其死無¶
　可寛亦無可復之仇也乃其子仍推刅仇人之胷亦¶
<pb:KR2m0015_WYG_207-41b>¶
　豈春秋之法所當予此在唐代刑制懈弛其説尚不¶
　能無弊况我朝百餘年來明罰勅法審慎周詳豈可¶
　使生殺不闗讞司而一介不逞之徒竟爾私行報復¶
　其可乎且智洪義謀殺趙倉時毆死其父之趙二尚¶
　以論抵在監其時智洪義不得有復仇之説也以謀¶
　殺核擬情實自為辟以止辟正義苐統核前後縁起¶
　智順既為趙二毆死而智洪義又復扺償趙倉則是¶
　智姓兩命而趙姓一命于事㑹所致稍覺情有未平¶
<pb:KR2m0015_WYG_207-42a>¶
　朕是以悉心研究將該犯停勾然使徑行改入緩决¶
　則無以杜私復之源而與謀殺本律亦大相背戾該¶
　犯本年雖已停勾其下次秋審仍應入于情實俟將¶
　來年久或遇恩例減等之事再酌量辦理¶
　　二十八年平反寃獄懲司讞扶同欺蔽之罪先是¶
　　湖北歸州民李作椇家被盜州牧趙㤗交拏獲贓盜¶
　　張洪順審詳監禁臬司沈作朋據盜犯張洪順狡¶
　　翻捕役栽贓將該犯釋放承問官及捕役事主並¶
<pb:KR2m0015_WYG_207-42b>¶
　　坐誣良論如律事經督臣愛必達撫臣周琬審題¶
　　結案未幾州民趙啟賢家被盜州牧秦鑅拏獲贓¶
　　盜張紅貴及張紅舜審詳監禁並申明此案盜犯¶
　　張紅舜審即前案釋放之張洪順縁由詳悉禀報¶
　　臬司沈作朋陞任藩司迴䕶前案并欲消弭後案¶
　　督撫等扶同朋比隠匿不報事¶
聞¶
特遣大臣前往詳勘尋審據前後盜案贓証確鑿前案¶
<pb:KR2m0015_WYG_207-43a>¶
　　寃抑人員奏准超雪盜犯即行正法其縱盜寃良¶
　　扶同欺蔽之前後兩案承辦各官並拏解來京治¶
　　罪¶
上親鞫得實經大學士九卿定擬具奏奉¶
諭沈作朋實屬罪魁立即正法愛必達䕶非欺罔周琬¶
　朋比為奸本均應正法但以案中尚未寃及人命故¶
　從寛改為監候¶
　　二十九年奉¶
<pb:KR2m0015_WYG_207-43b>¶
諭前經降㫖各省遇有子孫蔑倫重案令各該督撫于¶
　審擬定讞後一面奏聞即一面正法原因該犯情罪¶
　重大不便稍稽顯戮但事闗重辟其中情偽多端亦¶
　不應輕率完結即如廣東遂溪縣監生梁舉朝毆死¶
　陳國英之母張氏初經該縣管惟木妄㫁屍子陳國¶
　英録供詳報及該督撫蘇昌委員覆審始究出梁舉¶
　朝自行歐死狡稱陳國英揢斃實情幸而獄無枉濫¶
　若非悉心研鞫遽爾加之寸磔即使事後别經訪出¶
<pb:KR2m0015_WYG_207-44a>¶
　而其人已罹極典豈不竟抱竒寃莫白耶嗣後各省¶
　如遇此等重案不可不倍加詳慎該督撫等務須親¶
　提人犯再三確審以成信讞母得僅憑州縣供詳致¶
　滋寃抑該部遵諭速行¶
　　定歸化城䝉古及旗民交涉命案騐傷之例山西¶
　　按察使藍欽奎奏歸化城所屬䝉古及旗民交涉¶
　　命案向例各協㕔據報詳請都統派員㑹騐文移¶
　　往返動經旬日倘屍身潰損檢騐不確生死攸闗¶
<pb:KR2m0015_WYG_207-44b>¶
　　且䝉古微員不諳相騐嗣後無論䝉古及旗民交¶
　　涉案件悉令歸化城通判星往騐明填格通詳其¶
　　委䝉古官員㑹騐之處應行停止部議應如所請¶
　　從之¶
　　定恭革發審案件俱由臬司主稿例刑部議准山¶
　　東按察使閔鶚元條奏嗣後不論侵貪那移以及¶
　　濫刑枉法等案統由臬司主稿會同藩司審勘招¶
　　解以專責成倘藩司以事非己責並不實心㑹鞫¶
<pb:KR2m0015_WYG_207-45a>¶
　　或臬司因事由自主偏執已見以致罪有出入督¶
　　撫查恭交部議處¶
　　定緦麻服屬人犯停勾二次後改入緩决例¶
　　奉¶
諭向來期功服制情實人犯停勾二次者曽經降㫖省¶
　録改緩其服係鰓麻案件因非由立决改監候者散¶
　入各讞冊本非前㫖所概雖勾到時有以情節稍輕¶
　酌予免勾而積至數年竟未得與服重人犯一體改¶
<pb:KR2m0015_WYG_207-45b>¶
　緩不免向隅嗣後遇此等人犯亦照期功以上例于¶
　停勾二次後著大學士㑹同該部一體省核改入緩¶
　决(互見赦/宥門)¶
　　申定民間詞訟州縣審㫁後復赴上司具控之例¶
　　刑部議准凡民間詞訟經州縣審㫁之後復赴督¶
　　撫藩臬具控者飭令各本管道府按事輕重或親¶
　　行集訊或委員另審詳明上司察核其中稍有疑¶
　　義該上司即親行提審如赴道府衙門控訴者即¶
<pb:KR2m0015_WYG_207-46a>¶
　　行親審遇有寃抑即為昭雪如有檢騐查勘等事¶
　　即遴委賢員不得仍令㑹同原問官辦理至于刁¶
　　訟越訴照例治罪¶
　　三十年詳審誤拏案情先是福清令程廷栻誤拏¶
　　雲和縣民劉年學為天台縣逃匪丁欽顯蒲城令¶
　　夏國相誤拏山西民人張機為江西逆犯胡中藻¶
　　之子胡得玉業經審係誤拏分别結案督撫蘇昌¶
　　明徳等請將各該縣交部議處¶
<pb:KR2m0015_WYG_207-46b>¶
上以州縣官能不分畛域緝捕隔省逃匪逆犯例得擢¶
　　用議敘若以偶爾錯訛即因此獲咎必皆自畏處¶
　　分概置鄰封于不問¶
特降㫖寛免復¶
諭曰厯來所辦盤獲案犯皆未甞一就拘執即置重典¶
　是惟在各督撫遇此等案件詳悉跟究務得確情使¶
　實者不致倖逃法網虚者亦不及誤罹刑書而有司¶
　隨時實心體訪奮勉有為母或稍懷瞻顧庶吏治民¶
<pb:KR2m0015_WYG_207-47a>¶
　生均有裨益設有不肖州縣以毫無影響之事羅織¶
　平民妄希進取一經審實自取罪戾又不得以閩陜¶
　二省之案藉口也¶
　　定平反劾議案情廣寧令奎福素患痰疾蒞任後¶
　　赴府謁見知府富察善聞其逋負甚多不令管理¶
　　倉庫奎福回署疾作自戕奉天府府尹耀海恐富¶
　　察善不無逼抑請與扶同騐報之錦縣令哲成額¶
　　解任交部質審得¶
<pb:KR2m0015_WYG_207-47b>¶
㫖允行嗣越半月而奎福傷痕平復復行自戕身死耀¶
　　海續恭知府是否假公濟私有意窘迫奏請交部¶
　　嚴訊¶
上以奎福業已在官看守傷痕平復復自尋短見其非¶
　　因富察善抑迫致死已明¶
特諭曰奎福因病自戕更無疑義設云富察善果有别¶
　情則奎福活口可質時詳細究詰何難得其實情乃¶
　遲之又久于其身後過為擬議則有意苛求轉非情¶
<pb:KR2m0015_WYG_207-48a>¶
　理之平矣因¶
命富察善哲成額仍照舊任事其失察及防守不嚴各¶
　　罪交部議處¶
　　定酌减緩决人犯奉¶
諭現在刑部辦理秋審案件其中緩决人犯為數漸多¶
　此等尚非情實難寛而尋常矜减亦難遽及淹繫日¶
　久讞牘徒致紛繁著該部查明朝審秋審各犯緩决至¶
　三次以上者覈其情罪分别請㫖减等發落以示矜¶
<pb:KR2m0015_WYG_207-48b>¶
　䘏祥刑之至意(互見赦/宥門)¶
　　改定同知承審命盜等案解道覆勘之例各省直¶
　　𨽻州承審命盜等案例解道審轉惟離省窵逺各¶
　　設同知管轄地方承審事件徑自解司是時雲南¶
　　按察使良卿奏請將景東䝉化二府同知承審事¶
　　件照各省直隸州例由迤西道審轉以昭詳慎浙¶
　　江巡撫熊學鵬復請將玉環同知承審事件就近¶
　　由温處道覆勘再行解司如應行駁正該道即就¶
<pb:KR2m0015_WYG_207-49a>¶
　　近改駁部議並應如所請從之¶
　¶
　¶
　¶
　¶
　¶
　¶
　¶
<pb:KR2m0015_WYG_207-49b>¶
　¶
　¶
　¶
　¶
　¶
　¶
　¶
皇朝文獻通考卷二百七¶
