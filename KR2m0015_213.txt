# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:37.894037
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百十三
<pb:KR2m0015_WYG_213-1a>¶
　欽定四庫全書¶
　皇朝文獻通考卷二百十三¶
　　經籍考(三/)¶
　　　經(書/)　(詩/)¶
日講書經解義十三卷¶
　　　康熙十九年翰林院掌院學士兼禮部侍郎庫勒¶
　　　納等奉¶
敕編¶
<pb:KR2m0015_WYG_213-1b>¶
聖祖仁皇帝御製序曰天生民而立之君非特予以崇高¶
　富貴之具而已固將副教養之責使四海九州無一夫¶
　不獲其所也是故古之帝王奉若天道建都樹屏以立¶
　其綱設官置吏以張其紀經天緯地以盡其才親親尊¶
　賢以𢎞其業黎民阻饑而為之教稼五品不遜而為之¶
　明倫為禮樂以導其中和為兵刑以息其爭訟事未然¶
　而預為之備患已至而亟為之驅蓋治天下之法見於¶
　虞夏商周之書其詳且宻如此宜其克享天心而致時¶
<pb:KR2m0015_WYG_213-2a>¶
　雍太和之效也所以然者蓋有心法以為治法之本焉¶
　所為敬也誠也中也敬則神明有主而物欲不能揺誠¶
　則孚信在中而偽巧不能間中則公正無偏而邪説不¶
　能移凡書中曰欽明曰寅恭曰祇懼曰迪畏皆敬之屬¶
　也曰允塞曰至諴曰一徳曰惇信皆誠之屬也曰義制¶
　事禮制心曰沈潛剛克高明柔克曰寛而有制從容以¶
　和皆中之屬也性之者為堯舜禹文身之者為湯武高¶
　宗困而學之者為太甲成王悖而去之者為太康桀紂¶
<pb:KR2m0015_WYG_213-2b>¶
　嗚呼心法之存亡治道之升降分焉天命之去留繫焉¶
　曷其奈何弗鑒朕萬幾餘暇讀四代之書惕若恐懼爰¶
　命儒臣取漢宋以來諸家之説薈萃折衷著為講義一¶
　十三卷逐日進講兹加鋟梓頒示臣民俾知朕仰法前¶
　代聖王志勤道逺然夙夜兢兢思體諸身心措諸政治¶
　以無負上天立君之意夫豈敢一日忘哉是為序¶
欽定書經傳説彚纂二十四卷¶
　　　康熙六十年大學士王頊齡等奉¶
<pb:KR2m0015_WYG_213-3a>¶
敕撰¶
世宗憲皇帝御製序曰朕思六經皆治世之書而帝王之¶
　大經大法昭垂萬古者惟尚書為最備蓋自繼天立極¶
　精一執中二帝三王之心法遞相授受而治法亦因之¶
　以傳今觀書所載成天平地經國造邦建官立教禮樂¶
　兵刑之𢎞綱大用與夫賡颺都俞之休風嘉謨嘉猷之¶
　陳告凡所為永膺天命而致時雍協和之效者雖去數¶
　千年尚可於方策中想見其欽明寅畏之衷敷布經綸¶
<pb:KR2m0015_WYG_213-3b>¶
　之迹後之君臣得奉為楷模以追蹤於唐虞三代之隆¶
　詎不於書是賴哉我¶
皇考聖祖仁皇帝聖學淵深治功宏逺存於中者二帝三¶
　王之心發於外者二帝三王之治而稽古好學於典謨¶
　訓誥之篇沈潛研究融㑹貫通初¶
命講官分日進講著有解義一篇頒示海内復¶
指授儒臣薈萃漢唐宋元明諸家之説參考折中¶
親加正定廣大悉備於地理山川援今據古靡不精核為¶
<pb:KR2m0015_WYG_213-4a>¶
　書經傳説彚纂凡二十有四卷兹值刋校告竣與易詩¶
　春秋諸經次第傳布敬製序文勒之卷首夫後世之天¶
　下唐虞三代之天下也而治法之垂為典章心法之原¶
　於性命者先後同揆百世之聖君賢輔未能易也故為¶
　君者必思比德於堯舜禹湯文武而後無忝乎為君為¶
　臣者必思嫓休於臯䕫伊傅周召而後無忝乎為臣朕¶
　夙夜兢兢冀克守主敬存誠之道以遂覲光揚烈之懷¶
　尤冀卿尹百執事共體元首股肱之誼殫協恭厲翼之¶
<pb:KR2m0015_WYG_213-4b>¶
　忱寅亮天工諴和民志俾薄海内外永底乂安於以逺¶
　宗聖哲而仰承¶
皇考尊崇經學啟牖萬世之盛心顧不美歟是為序¶
　　　(臣/)等謹按是書有卷首上下卷上卷列引用姓氏¶
　　　書傳圖下卷綱領卷末附書序一卷合正文二十¶
　　　一卷為二十四卷書成恭呈¶
欽定凡典謨訓誥之大山川地理之賾無不精硏援据悉¶
　　　禀¶
<pb:KR2m0015_WYG_213-5a>¶
睿裁仰見¶
聖學淵深心法治法同條共貫其間採輯蔡沈集傳可從¶
　　　者從之不可從者必附録舊説以明之大公至正¶
　　　鑑空衡平彚羣説而折衷至當洵萬世所遵守矣¶
　　　彼袁仁等之故立異同陳櫟等之堅守門户者烏¶
　　　足以窺萬一哉¶
　　　尚書集解二十卷　九州山水考三卷¶
　　　孫承澤撰承澤號退谷山東益都人世隸上林苑¶
<pb:KR2m0015_WYG_213-5b>¶
　　　籍故自稱曰北平前明崇禎辛未進士官兵科給¶
　　　事中入¶
　　國朝官至吏部侍郎¶
　　　承澤自序曰尚書不獨治統所屬道統寄焉言心¶
　　　言性言敬實開萬古理學之宗視諸經為尤要文¶
　　　有艱澀平易之不一以事非一代作非一手如周¶
　　　易四聖繁簡不一詩之正變不同三頌簡縟之相¶
　　　逺也朱子即不注書而仲黙所注或曾面授意㫖况¶
<pb:KR2m0015_WYG_213-6a>¶
　　同時有吕東萊書説後百年有金仁山之表注許¶
　　白雲之叢説其精粹不遜於朱子余舊著集解一¶
　　編今年屆八旬恐其散佚重加裒益刋之家塾所¶
　　解多從蔡傳參以東萊其有不合者正以仁山白¶
　　雲兩先生要歸之明顯暢逹而止¶
　　又山水考自序曰古今山經水志搜竒者失之荒¶
　　唐紀逰者但狎其耳目無足取也禹貢一篇不獨¶
　　紀載成功造化之功用神聖之彌綸俱在焉余反¶
<pb:KR2m0015_WYG_213-6b>¶
　　覆讀之仍著其總目於前而分考之於後夫山之¶
　　所墳水之所湧水之所奔山之所亘動静相生剛¶
　　柔互錯先儒謂理一分殊一理之妙不於山水益¶
　　見乎¶
　　尚書近指六卷¶
　　孫竒逢撰竒逢見易類¶
　　張溍曰此其晩年所論定也¶
　　書經稗疏四卷　尚書引義六卷¶
<pb:KR2m0015_WYG_213-7a>¶
　　王夫之撰夫之見易類¶
　　書經疏略六卷¶
　　張沐撰沐見易類¶
　　(臣/)等謹按是書詮解多襲蔡傳其獨出已見者如¶
　　解無逸篇則知小人之依句曰於是知小民者君¶
　　子之所依賴以安也幾於不成文義又所載孔安¶
　　國序於春秋左氏傳句解之曰傳附經左曰左傳¶
　　是以左氏為左右之左則更駭人聽聞矣¶
<pb:KR2m0015_WYG_213-7b>¶
　　古文尚書疏證八卷¶
　　閻若璩撰若璩字百詩太原人徙居山陽康熙己¶
　　未薦舉博學鴻詞¶
　　黄宗羲序曰吴草廬作纂言以伏氏二十八篇為¶
　　之解釋以古文二十五篇自為卷袠其小序分冠¶
　　各篇者合置於後歸震川以為不刋之典郝楚望¶
　　著尚書辨解亦依此例然從來議古文者以史傳¶
　　考之則多矛盾惟取秦火以前諸書如左氏内外¶
<pb:KR2m0015_WYG_213-8a>¶
　　傳孟子荀子墨子之類證之嘉靖初梅鷟著尚書¶
　　譜取諸傳記之語與二十五篇相近者類列之以¶
　　證其剽竊稱引極博然終未合於史傳之異同¶
　　是書謂兩漢時安國之尚書雖不立學官未嘗不¶
　　私自流通逮永嘉之亂而亡梅賾作偽書冐以安¶
　　國之名則是梅賾始偽後人可并以疑漢之安國¶
　　乎中間辨析三代以上之時日禮儀地理刑法官¶
　　制名諱祀事句讀字義因尚書以證他經史足祛¶
<pb:KR2m0015_WYG_213-8b>¶
　　後儒之蔽¶
　　古文尚書寃詞八卷　尚書廣聽録五卷　舜典¶
　　補亡一卷¶
　　毛竒齡撰竒齡見易類¶
　　竒齡自述畧曰梅賾所上者乃孔傳而非古文尚¶
　　書其古文尚書本傳習人間而賈馬諸儒未之見¶
　　又曰漢藝文志書以廣聽向讀宋儒書不能於此¶
　　外有所推暨而往往以聽而廣其説是廣聽者本¶
<pb:KR2m0015_WYG_213-9a>¶
　　於書廣而今乃以聽廣也補亡則取史記為主而¶
　　以孟子左傳尚書大傳參之¶
　　朱彞尊曰蕭山毛氏見説經者多攻古文尚書之¶
　　偽作寃詞八卷為孔安國梅賾訟寃¶
　　(臣/)等謹按竒齡才辨而博懼拾前人緒餘故反其¶
　　詞以求勝寃詞之目一曰總論二曰今文尚書三¶
　　曰古文尚書四曰古文之寃始於朱氏五曰古文¶
　　之寃成於吴氏六曰書篇題之寃七曰書序之寃¶
<pb:KR2m0015_WYG_213-9b>¶
　　八曰書小序之寃九曰書詞之寃十曰書字之寃¶
　　托名以衛經為詞實則虛辭臆斷罅漏彌甚又嘗¶
　　語其門人曰尚書事實乖錯如武王誥康叔周公¶
　　居洛邑成王寧周公周公留召公皆並無此事乃¶
　　据漢志作廣聽録五卷堅䕶孔傳不顧其安惟名¶
　　物典故引据精核於經義實有所禆至摭史記以¶
　　補舜典之缺則是以竄亂古今詆朱子而不知自¶
　　蹈於竄亂之尤者矣¶
<pb:KR2m0015_WYG_213-10a>¶
　　尚書埤傳十七卷　禹貢長箋十二卷¶
　　朱鶴齡撰鶴齡字長孺别號愚庵呉江人¶
　　鶴齡埤傳自序曰尚書者古帝王之心法治法所¶
　　總而萃也義解一訛貽害非𦕈古文孔傳晩出書¶
　　義稍顯孔頴達為之疏雖正二劉之失未愜學者¶
　　之心求其條貫羣言闡明奥㫖信無逾於仲黙集¶
　　傳者但其意主於撥棄註疏故名物制度之屬不¶
　　能無訛讀禹貢者河渠遷改眩若進風陳洪範者¶
<pb:KR2m0015_WYG_213-10b>¶
　　九數相乗迷如辨霧安望其酌古準今卓然稱有¶
　　用之儒哉余竊用愍歎此埤傳之所由作也¶
　　例畧曰經文不全解故不全載昔趙子常説春秋¶
　　有杜氏補註一書專取杜註之舛闕者補之此書¶
　　實仿其體漢唐二孔氏名物度數之學多得其真¶
　　蔡氏訓釋義理而稽古却疎故取註疏為主參以¶
　　諸儒之説至禹貢一篇於賦税漕渠田制水利采¶
　　摭特詳¶
<pb:KR2m0015_WYG_213-11a>¶
　　　又禹貢長箋自序曰自禹迄今陵谷代變山川往¶
　　　蹟難以深求幸漢唐以來諸儒辨論各出以及乘¶
　　　志圖經約畧可據雖其間甲乙齟齬往往有之而¶
　　　考證析合亦存其人爰取注疏大全百氏之説條¶
　　　貫而衷斷之體宗訓詁而旁及史家求為通經適¶
　　　用之學惟望博雅君子論定而是正焉¶
　　　禹貢錐指二十卷　洪範正論五卷¶
　　　胡渭撰渭見易類¶
<pb:KR2m0015_WYG_213-11b>¶
　　　李振裕序禹貢錐指曰今乙酉首春振裕校書¶
　　内廷與禁直諸臣從容言¶
天子崇尚經學搜求遺逸若胡處士渭禹貢錐指一書豈¶
　　　可令伏而不見杳學士昇乃以奏呈三月¶
南巡狩渭親賫是書并所撰平成頌一篇以獻¶
賜御書詩扇匾額詳載渭姪禮部侍郎㑹恩恭紀是書卷¶
　　　首有四十七圖皆渭手摹書中先為分列經句其¶
　　　集解亞經一字集解後附録又亞一字首列孔傳¶
<pb:KR2m0015_WYG_213-12a>¶
　　孔疏次宋元明諸家之説有雖係經解而不成章¶
　　者並以已意融綴用渭案二字别之如山海經越¶
　　絶書呉越春秋吕氏春秋淮南子尚書中候河圖¶
　　括地象等書所言禹治水事一切擯落¶
　　渭自序洪範正論曰洪範一書如日月之麗天有¶
　　目者所共覩而間有晦盲否塞者則先儒之曲説¶
　　為害也五事本於五行庶徵本於五事不過以雨¶
　　暘煥寒風之時不時騐貌言視聽思之敬不敬而¶
<pb:KR2m0015_WYG_213-12b>¶
　　漢儒五行傳專主灾異固已乖矣而又推廣言之¶
　　復援春秋及漢事以實之以瞽史矯誣之説亂彞¶
　　倫攸叙之經害一也洛書之本文具在洪範劉向¶
　　之言非妄而宋儒乃創為白黒之㸃方圎之體九¶
　　十之位則書也而變為圖矣且謂範之理可通於¶
　　易劉牧易數鉤隠以九位為河圖十位為洛書而¶
　　蔡元定兩易其名害二也洪範元無錯簡而宋儒¶
　　任意改竄移庶徵王者惟嵗以下為五紀之傳移¶
<pb:KR2m0015_WYG_213-13a>¶
　　　皇極斂時五福至其作汝用咎及三德惟辟作福¶
　　　以下並為五福六極之傳害三也愚惟是解自甲¶
　　　申迄己丑乃成纂為五卷¶
　　　(臣/)等謹按胡渭殫心著述遭逢¶
聖祖仁皇帝尊崇經術採訪遺編得以上塵¶
睿鑒讀是編者匪特仰¶
聖度如天不遺蕘獻亦以見儒生稽古之榮堪垂不朽也已¶
　　　書經衷論四卷¶
<pb:KR2m0015_WYG_213-13b>¶
　　　張英撰英見易類¶
　　　尚書解義一卷¶
　　　李光地撰光地見易類¶
　　　(臣/)等謹按是書僅七篇二典三謨及禹貢洪範而¶
　　　外他未之及蓋未竟之本¶
　　　古文尚書考一卷¶
　　　陸隴其撰隴其字稼書平湖人康熙庚戍進士官¶
　　　嘉定靈夀二縣知縣行取御史乾隆元年¶
<pb:KR2m0015_WYG_213-14a>¶
特命從祀¶
　孔子廟廷¶
賜諡清獻¶
　　尚書體要六卷¶
　　錢肅潤撰肅潤字礎日無錫人¶
　　繆泳曰肅潤為馬世竒弟子隠居十峯草堂其説¶
　　書多本於馬¶
　　尚書惜隂録六卷¶
<pb:KR2m0015_WYG_213-14b>¶
　　徐世沐撰世沐見易類是編乃其七十二嵗時作¶
　　尚書口義六卷¶
　　劉懷志撰懷志字貞儒武强人左都御史劉謙之¶
　　父¶
　　禹貢正義三卷¶
　　曹爾成撰爾成字得忍無錫人¶
　　陸眉序曰是書依經立義於蔡傳多所釐正如曰¶
　　九州之道非專為貢賦設乃全經之樞紐蓋敷土¶
<pb:KR2m0015_WYG_213-15a>¶
　　主於分通道所以合九州九道各為一小成弼成¶
　　五服至外薄四海為九州一大成君民一體呼吸¶
　　感通而雍之北道使西人遶河而來即漢武斷右¶
　　臂之意也又曰導山導川二章首尾腹背相應北¶
　　條表裏河山自相應也南條係南派之彭蠡於北¶
　　派已綴表裏為一又與北江中江三方犄角互相¶
　　應也濟淮以南北相應渭洛以東西相應規畫布¶
　　置經緯可見又曰河流重濁分殺則勢緩而易填¶
<pb:KR2m0015_WYG_213-15b>¶
　　淤合併則勢疾而冲刷有力故不特上導豫之四¶
　　水盡歸於河又下障濟溢之滎澤與河併行然後¶
　　河之趨東一往無滯又謂下自濟口以北至二渠¶
　　九河之分所以牽之使去上自渭汭以東與泗水¶
　　滎澤之合所以推之使前近世言治河者殆無以¶
　　易也¶
　　尚書義疏(無卷/數)¶
　　蔣家駒撰家駒字千里丹陽人康熙庚午舉人官¶
<pb:KR2m0015_WYG_213-16a>¶
　　懐集縣知縣¶
　　書經參義六卷¶
　　姜兆錫撰兆錫見易類¶
　　兆錫自序曰蔡傳遵體遺經功匪淺鮮然其間失¶
　　檢者不無千百之什一錫不揣固陋反復潛體參¶
　　訓義者凡十條又參句義二條節義篇義共六條¶
　　簡義三條并凡義順而文未順者謹體朱子遺訓¶
　　竊附私淑之義具參於篇¶
<pb:KR2m0015_WYG_213-16b>¶
　　書經詳説(無卷/數)¶
　　冉覲祖撰覲祖見易類¶
　　禹貢臆參(無卷/數)¶
　　楊陸榮撰陸榮見易類¶
　　尚書地理今釋一卷¶
　　蔣廷錫撰廷錫字揚孫常熟人康熙癸未進士官¶
　　至大學士諡文肅¶
　　禹貢譜二卷¶
<pb:KR2m0015_WYG_213-17a>¶
　　王澍撰澍字若霖亦號篛林金壇人康熙壬辰進¶
　　士官至給事中¶
　　禹貢解八卷¶
　　晏斯盛撰斯盛見易類¶
　　今文尚書説三卷¶
　　陸奎&KR0564;撰奎勲見易類¶
　　奎勲自序曰今文尚書有二體其體正而辭顯者¶
　　如堯典臯陶謨禹貢洪範之類其體變而辭晦者¶
<pb:KR2m0015_WYG_213-17b>¶
　　如盤庚大誥多士多方之類古文尚書增多二十¶
　　五篇文從字順時代之近不辨自明朱子於易有¶
　　本義毛詩有集傳而尚書獨無定本蔡氏承本師¶
　　之命撰成書傳六卷惟是禹貢黒水三危之屬生¶
　　長南疆末由考訂洪範中以五事配五行意在破¶
　　劉氏曲説專主相生之序不兼相剋之序未免後¶
　　人滋議昔鄱陽董氏鼎廬山陳氏師凱皆於蔡傳¶
　　之外别有發明&KR0564;博採先儒間附已意非故與蔡¶
<pb:KR2m0015_WYG_213-18a>¶
　　氏立異亦欲使蔡氏之書成為盡美盡善爾至古¶
　　文尚書真偽錯出本朱子之意作辨二篇附諸卷¶
　　末¶
　　尚書通義十四卷¶
　　方葇如撰葇如見易類¶
　　尚書質疑二卷¶
　　顧棟高撰棟高字震滄晩年始治春秋又自號左¶
　　畬無錫人康熙辛丑進士乾隆辛未薦舉經學¶
<pb:KR2m0015_WYG_213-18b>¶
賜國子監司業丁丑又¶
賜國子監祭酒銜¶
　　禹貢㑹箋十二卷¶
　　徐文靖撰文靖字位山當塗人雍正癸卯舉人乾¶
　　隆元年薦博學鴻詞十七年薦舉經學¶
特授翰林院檢討¶
　　(臣/)等謹按禹貢詮釋諸家自宋以來論説不一至¶
　　胡渭作錐指而羣言始有所折衷是書因渭所已¶
<pb:KR2m0015_WYG_213-19a>¶
　　言而更推尋所未逮故較渭書益為精宻惟好古¶
　　而過信山海經竹書紀年等書是其失耳¶
　　尚書舉隅六卷¶
　　徐志遴撰志遴字掄英江西新城人雍正甲辰舉¶
　　人¶
　　書經劄記(無卷/數)¶
　　顧昺撰昺見易類¶
　　禹貢方域考一卷¶
<pb:KR2m0015_WYG_213-19b>¶
　　湯奕瑞撰奕瑞號玉峯南豐人雍正中官福建鹽¶
　　場大使¶
　　尚書約㫖六卷　尚書通典略二卷¶
　　楊方達撰方達見易類¶
　　禹貢約義(無卷/數)¶
　　華玉淳撰玉淳字師道號澹園金匱人¶
　　(臣/)等謹按是編乃其隨筆紀載未成定稿之書其¶
　　論三江主鄭𤣥蘇軾之説極為有識至九江自在¶
<pb:KR2m0015_WYG_213-20a>¶
　　潯陽乃以洞庭當之雖與胡渭所見略同終未免¶
　　踈於考據耳¶
　　尚書質疑八卷¶
　　王心敬撰心敬見易類¶
　　書經提要十卷¶
　　徐鐸撰鐸見易類¶
　　尚書小疏一卷¶
　　沈彤撰彤字冠雲號果堂呉江諸生因修三禮及¶
<pb:KR2m0015_WYG_213-20b>¶
　　一統志議叙九品官¶
　　心園書經知新八卷¶
　　郭兆奎撰兆奎平湖人¶
　　尚書讀記一卷¶
　　閻循觀撰循觀字懷庭號伊蒿昌樂人乾隆丙戌¶
　　進士官吏部考功司額外主事¶
　　尚書私學四卷¶
　　江昱撰昱字賔谷號松泉甘泉人廪貢生¶
<pb:KR2m0015_WYG_213-21a>¶
　　　尚書注解纂要六卷¶
　　　呉蓮撰蓮字余嘉江都人¶
　　　尚書剰義四卷¶
　　　黄燐撰燐見易類¶
　　　右書¶
日講詩經解義¶
聖祖仁皇帝御製序曰昔者虞廷命后䕫為典樂之官以¶
　教胄子首詔之曰詩言志則詩之為教所從來逺矣蓋¶
<pb:KR2m0015_WYG_213-21b>¶
　人性情之發不能無所寄託而詩則兼備六藝諷誦吟¶
　咏之間足以觀感而興起者莫善於此故曰温柔敦厚¶
　詩教也自夫子刪定而後三百篇之㫖粲然其採之里¶
　巷者則為風陳之朝廷者則為雅薦之郊廟者則為頌¶
　觀其美刺而善惡之鑒昭矣觀其正變而隆替之治判¶
　矣觀其升歌於廟朱弦象管之所唱嘆而祖功宗德之¶
　具在矣千載而下猶得見江漢之遺風豳岐之故俗闗¶
　雎麟趾之化矇瞍七月之箴天保鹿鳴堂陛賡颺之盛¶
<pb:KR2m0015_WYG_213-22a>¶
　清廟閟宫歌雍舞勺之章皆賴此三百篇之存安可不¶
　沉酣優渥於其間哉朕嘗思古人立訓之意既有政教¶
　典禮紀綱法度以維持之矣而感通乎上下之間鼓舞¶
　於隠㣲之地使人從善逺惡而不知優㳺順適而自得¶
　則必賴乎詩如天之生萬物也日以暄之雨以潤之露¶
　以濡之雷霆以肅之而又必宣暢八風以疏通而條逹¶
　之然後萬類咸遂其生養而無促迫矯强之弊故教至¶
　於詩而㣲矣治至於詩而極盛矣朕志慕隆古淳穆之¶
<pb:KR2m0015_WYG_213-22b>¶
　理崇奬詩教爰命儒臣輯成詩經講義日進於坐隅朝¶
　夕觀覽凡立説一準於考亭而旁搜義藴兼及註疏博¶
　綜名物亦參爾雅又思夫子平日雅言之教稱引誦説¶
　惟詩最多如大學中庸孝經篇末必引詩以詠嘆之亦¶
　以見古人之斯須不離乎此也朕亦欲四海臣民謹思¶
　貞度以揚風扢雅之學偕進於温厚和平之教故序而¶
　頒之此則朕之所深望也夫¶
欽定詩經傳説彚纂二十一卷序二卷¶
<pb:KR2m0015_WYG_213-23a>¶
　　　康熙六十年户部尚書王鴻緒等奉¶
勅撰¶
世宗憲皇帝御製序曰朕惟詩之為教所以成孝敬厚人¶
　倫美教化移風俗其用逺矣自説詩者各以其學行世¶
　釋解紛紜而經㫖漸晦朱子起而正之集傳一書參考¶
　衆説探求古始獨得精意而先王之詩教藉之以眀國¶
　家列在學官著之功令家有其書人人傳習四始六義¶
　曉然知所宗尚我¶
<pb:KR2m0015_WYG_213-23b>¶
皇考聖祖仁皇帝右文稽古表章聖經¶
御纂周易折中既一以本義為正於春秋詩經復¶
命儒臣次第纂輯皆一以朱子之説為宗故是書首列集¶
　傳而採漢唐以來諸儒講解訓釋之與傳合者存之其¶
　義異而理長者别為附録折衷同異間出已見乙夜披¶
　覽親加正定書成凡若干卷名曰詩經傳説彚纂朕惟¶
　詩三百篇先王所以明勸懲而行黜陟蓋治世之大經¶
　而後世文人學士乃以風雲月露之詞自託風雅學經¶
<pb:KR2m0015_WYG_213-24a>¶
　者又溺於訓詁詞章之陋習烏在其能明先王之道也¶
　我¶
皇考指授儒臣勒為是編冀以闡先王垂教之意與孔子¶
　刪詩之㫖學於是者有得於興觀羣怨之㣲而深明於¶
　事父事君之道從政專對無所不能則經學之實用著¶
　焉所謂用之鄉人用之邦國以化天下者亦於是乎行¶
　焉刋校既竣敬述¶
聖意序之簡端¶
<pb:KR2m0015_WYG_213-24b>¶
　　　(臣/)等謹按是書分二十一卷首列凡例引用姓氏¶
　　　詩傳圖諸國世次圖作詩時世圖綱領大序詩集¶
　　　傳序卷末附詩序辨説皆經¶
聖祖仁皇帝睿裁故凡經義之菁英衆説之同異無不¶
酌斟美善别白瑖瑜視彼前代箋釋諸家奚啻撥雲霧而¶
　　　見日月以故雍容揄揚著於奕世者孰非是編有¶
　　　以和平其心氣歟¶
　欽定詩義折中二十卷¶
<pb:KR2m0015_WYG_213-25a>¶
　　乾隆二十年大學士公傅恒等奉¶
勅撰¶
皇上御製序曰詩之教大矣古今言詩者衆矣自小序¶
　而下箋疏傳註各名其家各是其説辨難糾紛幾如¶
　聚訟曩嘗肄業於此流連諷咏豁然心有所得而考¶
　之昔人成説往往拘牽扞格不能相通辛未秋間與¶
　尚書孫嘉淦論及諸經其所見平實近理因先從事¶
　毛詩授以大指命之疏次其義凡舊説之可從者從¶
<pb:KR2m0015_WYG_213-25b>¶
　之當更正者正之一無成心唯義之適視政餘功親¶
　為釐定以備葩經之一解編既竣在館諸臣以序請¶
　夫詩之道何昉乎其在虞書則曰詩言志志者詩之¶
　本也聲與律其後起者也其在魯論則曰一言蔽之¶
　思無邪無邪者詩之教也興觀羣怨事父事君其道¶
　不越乎此也其在子輿氏則曰以意逆志是為得之¶
　此説詩者之宗也逆志而得其志之所在則詩之本¶
　得其為教也正矣傳曰衆言淆亂折諸聖用中者聖¶
<pb:KR2m0015_WYG_213-26a>¶
　　　學之大成也雖不能至心嚮往之爰竊取¶
皇祖周易命名之義命之曰詩義折中而叙其槩以為弁¶
　　　(臣/)等謹按¶
欽定傳説彚纂以集傳為綱而附録舊説以補其缺實昭¶
衡鑒之至公我¶
　皇上以¶
聖祖之心為心覃思六義綜覽四家而於諸儒之得失無¶
　　　不¶
<pb:KR2m0015_WYG_213-26b>¶
　澄懷研審務持其平即集傳中有未可盡信者亦必根¶
　　　據毛鄭以訂其訛使事必徵實義必闡㣲仰見尼¶
　　　山刪定之㫖心源相印而¶
　聖朝作述之隆亘古罕覯者已¶
　　　詩經朱傳翼三十卷¶
　　　孫承澤撰承澤見書類¶
　　　承澤自序曰集傳力正毛氏之失而不甚許可詩¶
　　　記當時信者半駭者半明初獨詩主集傳不兼他¶
<pb:KR2m0015_WYG_213-27a>¶
　　説治詩者師無異授學有專門嘉隆而後日趨新¶
　　異蓋詩本於日用屬於人情取義於聲韻之㣲黙¶
　　寓夫勸懲之㫖大者載焉小者載焉貞者載焉淫¶
　　者載焉蓋不極乎事之變不足以窮人之情情者¶
　　性之用也情至於窮而性見矣故曰思無邪思由¶
　　情反性之路也此聖人教人學詩之要非謂詩盡¶
　　無邪也毛氏不達其解篇篇必求止乎禮義穿鑿¶
　　迂滯而不通余取小序與朱子之説並立每篇之¶
<pb:KR2m0015_WYG_213-27b>¶
　　首定其是非又就集傳略為推衍以暢其㫖俾學¶
　　者觀小序朱子之説上合之於經文固有洞然於¶
　　心而無疑者昔王輔嗣以棄象之説亂易毛氏之¶
　　罪豈在輔嗣下朱子闢之厥功偉矣故翼朱者翼¶
　　經也¶
　　朱彞尊曰退谷孫氏謂毛氏之罪豈在輔嗣下毛¶
　　氏較齊魯韓三家詩最醇故獨傳其亦何罪之有¶
　　此由尊朱子之過也未免失言矣¶
<pb:KR2m0015_WYG_213-28a>¶
　　詩經稗疏四卷¶
　　王夫之撰夫之見易類¶
　　田間詩學(無卷/數)¶
　　錢澄之撰澄之見易類¶
　　徐元文序略曰是書非有意於攻集傳於漢唐以¶
　　來之説亦不主於一人無所攻故無所主無所攻¶
　　無所主而後可以有所攻有所主¶
　　錢金甫曰田間詩學一以小序為斷其言曰小序¶
<pb:KR2m0015_WYG_213-28b>¶
　　去古未逺雖未可全據要不甚謬若舍序説詩隨¶
　　意作解泛濫無歸非附㑹即穿鑿矣序如闗雎后¶
　　妃之德也葛覃后妃之本也卷耳后妃之志只此¶
　　一語是古序此下即其説而引伸之乃東漢衛宏¶
　　所作不可槩從必考之三禮以詳其制作徵諸三¶
　　傳以審其本末稽之五雅以核其名物博之以竹¶
　　書紀年皇王大紀以辨其時代之異同與情事之¶
　　疑信周之典禮殷之宗祀魯之郊禘其源流度數¶
<pb:KR2m0015_WYG_213-29a>¶
　　具載於詩宜為之考詳定正蓋飲光於詩學擇衆¶
　　説而和調之近代説詩者莫有過焉者也¶
　　詩説簡正録十卷¶
　　提橋撰橋字景如號澹如居士河間人前明天啟¶
　　壬戌進士入¶
　國朝官至刑部侍郎¶
　　詩經通義十二卷¶
　　朱鶴齡撰鶴齡見書類¶
<pb:KR2m0015_WYG_213-29b>¶
　　例畧曰通義者通古詩序之義也序乃一詩綱領¶
　　必先申序意然後可論毛鄭諸家得失後序多漢¶
　　儒附益者今取歐蘇吕諸説為之辨正又曰古本¶
　　標序於經文之前今從郝仲輿本移序從經毛鄭¶
　　歐蘇吕嚴諸本所分章句各有異同今一以集傳¶
　　為正集傳所叶之音與陳季立顧寧人考證者無¶
　　甚相逺而四聲不用則四聲通為一音初學多不¶
　　曉入聲轉韻故仍用集傳所叶¶
<pb:KR2m0015_WYG_213-30a>¶
　　毛詩稽古編三十卷¶
　　陳啟源撰啟源字長發呉江人¶
　　朱鶴齡序曰余向為通義多與陳子長發商𣙜而¶
　　成深服其援據精博近乃自成稽古編若干卷悉¶
　　本小序注疏為之交推旁通余書猶參停今古之¶
　　間長發則專宗古義宣幽决滯劈肌中理即考亭¶
　　見之亦當爽然心開欣然頤解世有溯源三百者¶
　　必能尊奉此書為孔傳未墜長發其俟之而已¶
<pb:KR2m0015_WYG_213-30b>¶
　　(臣/)等謹按是書一卷至二十四卷叙闗雎至殷武¶
　　而冠以叙例二十五卷至二十九卷曰總詁分六¶
　　門曰舉要論小序四始六義詩樂詩人詩傳詩證¶
　　逸詩也曰正字論字義字形字音也曰辨物辨草¶
　　木禽蟲也先為總辨曰數典論祀典樂舞禮制土¶
　　田梁名門室器用旗幟佩玉衣裘也曰稽疑論他¶
　　注引傳疑誤正義引爾雅疑誤監本經注疑誤釋¶
　　文疑誤集傳疑誤也三十卷曰附録亦依風雅頌¶
<pb:KR2m0015_WYG_213-31a>¶
　　編次古義彬彬言皆徵實一洗明代説經家騁虛¶
　　剿説之習惟附録牽引佛教横滋異學是則瑜不¶
　　掩瑕識者惜之¶
　　詩問一卷¶
　　呉肅公撰肅公字雨若號街南宣城人¶
　　詩經傳説取裁十二卷¶
　　張能鱗撰能鱗字西山順天人順治丁亥進士官¶
　　至四川按察使副使¶
<pb:KR2m0015_WYG_213-31b>¶
　　毛詩日箋六卷¶
　　秦松齡撰松齡字留仙號對巖無錫人順治乙未¶
　　進士改庶吉士縁事罷官康熙己未復舉博學鴻¶
　　詞官至左春坊左諭德¶
　　宋犖序曰紫陽毛詩集傳往徃不依小序於鄭風¶
　　皆目為淫奔之詩先儒議之然語録論東山鳲鳩¶
　　詩云惜注已行不及更改則知集傳乃晚年未定¶
　　之書是箋雖不盡取小序然能精擇毛鄭舊説以¶
<pb:KR2m0015_WYG_213-32a>¶
　　㑹萃於諸儒之言而折衷於朱子間發已意必協¶
　　於正於近儒郝敬顧炎武諸家皆取節焉獨於明¶
　　嘉靖時所出之子貢詩傳申培詩説排擯不録一¶
　　語¶
　　詩經疏畧八卷¶
　　張沐撰沐見易類¶
　　詩經比興全義一卷¶
　　王鍾毅撰鍾毅字逺生華亭人順治中松江府學¶
<pb:KR2m0015_WYG_213-32b>¶
　　嵗貢生¶
　　詩所八卷¶
　　李光地撰光地見易類¶
　　光地經書筆記曰詩序世次既不可信則但當味¶
　　其辭求其意以論其世懽忻交通者必文武成康¶
　　之詩否則必宣平幽厲之詩故是編論世為多¶
　　陳萬策跋曰先生嘗論顧炎武音學妙契古先故¶
　　略呉氏叶韻而載炎武詩本音¶
<pb:KR2m0015_WYG_213-33a>¶
　　詩經惜隂録二十卷¶
　　徐世沐撰世沐見易類¶
　　毛詩寫官記四卷　詩札二卷　詩傳詩説駁義¶
　　五卷　續詩傳鳥名三卷　白鷺洲主客説詩一¶
　　卷　國風省篇一卷¶
　　毛竒齡撰竒齡見易類¶
　　竒齡自述曰昔漢武置寫書之官記其所聞某居¶
　　壁中有官寫者説詩於主人之堂未能記也久之¶
<pb:KR2m0015_WYG_213-33b>¶
　　而纖詞𤨏文串見於心於是稍憶其所説雜以成¶
　　記曰寫官記又曰嘉靖中廬陵郭相奎家忽出子¶
　　貢詩傳申培詩説二書以為得之黄文裕祕閣石¶
　　本然究不知所為石本者何如第見相奎家傳本¶
　　則摹古篆書而附以楷體今文用作音注嗣此則¶
　　張元平李本寧先後刻之於是一入之百家名書¶
　　再入之漢魏叢書遂相沿不可去庸罔固陋無少¶
　　忌憚乃至如此此不可不辨也又曰少時所作毛¶
<pb:KR2m0015_WYG_213-34a>¶
　　詩續傳既盡失之祗存省篇寫官記詩札三種康¶
　　熙乙酉相距六十年隣人某曾録竒齡傳末鳥名¶
　　卷而殘脱無所用㑹錢塘姚彦暉攜所著詩識名¶
　　解請序乃取殘卷重理之并列朱注於行間且辨¶
　　且正名之曰續詩傳鳥名卷又曰省篇者自省也¶
　　聞詩而有省也齊魯韓三家已極漫漶而為之説¶
　　者自漢迄今抑何侈也吾畢去其説而僅取所偶¶
　　聞者著為篇¶
<pb:KR2m0015_WYG_213-34b>¶
　　李塨曰嘗以詩義質之先生先生曰予所傳諸詩¶
　　有未能改者數端如以十畝之間為淫奔以䲭鴞¶
　　為避居於東以封康叔為武王以有邰家室為太¶
　　姜瑯琊之駘凡此皆惑也¶
　　竒齡門人記曰詩札西河少時所作故其立説有¶
　　暮年論辨所不合者其間校韻數則尤所矛盾行¶
　　世既久不便更易¶
　　陸葇曰宣城施侍讀閏章參政湖西時葺白鷺洲¶
<pb:KR2m0015_WYG_213-35a>¶
　　書院講學楚人楊恥菴偕其徒為都講大可與之¶
　　辨淫奔詩并笙詩¶
　　毛朱詩説一卷¶
　　閻若璩撰若璩見書類¶
　　詩識名解十五卷¶
　　姚炳撰炳字彦暉錢塘人¶
　　詩傳名物輯覽十二卷¶
　　陳大章撰大章字仲䕫號雨山黄岡人康熙戊辰¶
<pb:KR2m0015_WYG_213-35b>¶
　　進士改庶吉士以毋老乞歸¶
　　詩藴四卷¶
　　姜兆錫撰兆錫見易類¶
　　詩經集成三十卷¶
　　趙燦英撰燦英字殿颺武進人¶
　　(臣/)等謹按是編卷帙雖多然為揣摩場屋之用非¶
　　説經之體¶
　　詩説三卷¶
<pb:KR2m0015_WYG_213-36a>¶
　　惠周惕撰周惕字元龍長洲人康熙辛未進士由¶
　　庶吉士改宻雲縣知縣¶
　　田雯序曰唐韓昌黎始疑詩序非子夏作而歐陽¶
　　子因之著詩傳其説與漢儒異矣然猶不廢小序¶
　　也至朱紫陽刪去小序另為一編又與韓歐異矣¶
　　然猶不廢注疏也同時鄭夾漈王雪山各自立説¶
　　并傳注去之然猶間有去取也自是以後學者屏¶
　　去訓詁而鑿空臆造惠子元龍病之因著詩説三¶
<pb:KR2m0015_WYG_213-36b>¶
　　卷其㫖本於小序其論采於六經旁搜博取疏通¶
　　證據雖一字一句必求所自而考其義類晰其是¶
　　非蓋有宋儒之博有宋儒之醇庶幾得詩人之意¶
　　而為孔子所深論者歟¶
　　汪琬序曰惠子元龍好為淹博之學所著詩説多¶
　　所發明雖未知於孔子刪詩之意果合與否然博¶
　　而不蕪質而不俚善辨而不詭於正亦可謂毛鄭¶
　　之功臣夾漈紫陽之諍子矣¶
<pb:KR2m0015_WYG_213-37a>¶
　　詩經劄記一卷¶
　　楊名時撰名時見易類¶
　　詩經詳説(無卷/數)¶
　　冉覲祖撰覲祖見易類¶
　　詩統説三十二卷¶
　　黄叔琳撰叔琳見易類¶
　　讀詩質疑三十一卷附録十五卷¶
　　嚴虞惇撰虞惇字寳成常熟人康熙丁丑進士第¶
<pb:KR2m0015_WYG_213-37b>¶
　　二官至太僕寺少卿¶
　　(臣/)等謹按是編乃其孫湖南驛鹽道有禧刋刻乾¶
　　隆十二年曾呈¶
御覽大㫖宗小序而參以集傳亦間附已説於毛朱兩¶
　　家擇長棄短確有所見頗能破除門户之習¶
　　復庵詩説六卷¶
　　王承烈撰承烈字復庵涇陽人康熙己丑進士官¶
　　翰林院檢討¶
<pb:KR2m0015_WYG_213-38a>¶
　　毛詩通義十四卷¶
　　方葇如撰葇如見易類¶
　　詩經測義四卷¶
　　李鍾僑撰鍾僑字世邠安溪人康熙壬辰進士官¶
　　翰林院編修降補國子監丞¶
　　鍾僑自述略曰夫子未嘗刪詩特據所得編之而¶
　　已若謂三千刪為三百則春秋時君卿大夫所賦¶
　　多三百篇中所有且其人皆在夫子之前豈能預¶
<pb:KR2m0015_WYG_213-38b>¶
　　合聖人之意而去取之風雅正變之説亦難據楚¶
　　茨以下瞻洛諸篇皆承平之作而列之於變平王¶
　　之孫列在二南編詩不必以正變為低昂正變不¶
　　必以世代為前後¶
　　詩經旁叅二卷¶
　　應麟撰麟見易類¶
　　毛詩類釋二十一卷續編三卷¶
　　顧棟髙撰棟髙見易類¶
<pb:KR2m0015_WYG_213-39a>¶
　　陸堂詩學十二卷¶
　　陸奎勲撰奎勲見易類¶
　　詩經廣大全二十卷¶
　　王夢白陳曾同撰夢白字金孺曾字衣聖皆無錫¶
　　人¶
　　韓菼序曰廣大全一書以集傳為主而存毛鄭之¶
　　足存者又間及周禮儀禮注疏及他名物諸書以¶
　　資博覽其言曰大全一書采羣經而或割裂片語¶
<pb:KR2m0015_WYG_213-39b>¶
　　未備本末引諸家論説而或未有折衷夫是以廣¶
　　之也二君之於詩也亦勤矣往顧先生亭林嘗語¶
　　余自五經有大全而經學衰大全者當時奉詔趣¶
　　成之書殊多闕略且勸余凡宋元説經諸書無論¶
　　當否宜悉儲之余竊韙之今二君何乃不謀而志¶
　　與之合也¶
　　詩經序傳合參(無卷/數)¶
　　顧昺撰昺見易類¶
<pb:KR2m0015_WYG_213-40a>¶
　　毛詩説二卷¶
　　諸錦撰錦字襄七號草廬秀水人雍正甲辰進士¶
　　改庶吉士散館外補知縣改補教授乾隆丙辰復¶
　　舉博學鴻詞授翰林院檢討官至右春坊右贊善¶
　　學詩闕疑二卷¶
　　劉青芝撰青芝字芳草襄城人雍正丁未進士改¶
　　庶吉士¶
　　詩貫十八卷¶
<pb:KR2m0015_WYG_213-40b>¶
　　張叙撰叙見易類¶
　　毛詩訂韻五卷¶
　　謝起龍撰起龍字天愚餘姚人嵗貢生¶
　　(臣/)等謹按起龍自序發明陸德明古人韻緩不煩¶
　　改字之説詆呉棫韻補之謬然所論古音之外有¶
　　所謂叶韻但以音屬讀取其順吻而止則是與呉¶
　　棫均為臆定之書耳¶
　　詩義記講四卷¶
<pb:KR2m0015_WYG_213-41a>¶
　　夏宗瀾撰宗瀾見易類¶
　　詩經提要録三十一卷¶
　　徐鐸撰鐸見易類¶
　　豐川詩説二十卷¶
　　王心敬撰心敬見易類¶
　　心敬自述曰自宋至今毛氏之傳廢於朱傳之盛¶
　　行郝敬云序近古而朱在後不合以後説而反廢¶
　　前説固為得之然使後説而合經安在不可舍前¶
<pb:KR2m0015_WYG_213-41b>¶
　　而遵後且齊魯韓三家盡在毛詩之前而皆以毛¶
　　傳盡廢安在後之更合者不可獨行又將謂毛序¶
　　必承傳有自不可改不思三家之傳亦必承傳有¶
　　自而一廢盡廢何也¶
　　詩經拾遺十三卷¶
　　葉酉撰酉字書山桐城人乾隆己未進士官至左¶
　　春坊左庶子降編修¶
　　風雅遺音四卷¶
<pb:KR2m0015_WYG_213-42a>¶
　　史榮撰榮號雪汀鄞縣人¶
　　(臣/)等謹按是書謂朱子集傳原本有音未備其音¶
　　多後人妄加故以集傳與音互相考證詳辨其剌¶
　　謬之處共二十四類持論頗精然於今音考究甚¶
　　詳古音則茫無所解至於舊音偶有舛謬輒肆詆¶
　　諆則亦從來釋經家所未有此體也¶
　　詩深二十六卷¶
　　許伯政撰伯政見易類¶
<pb:KR2m0015_WYG_213-42b>¶
　　三家詩拾遺十卷　詩瀋二十卷¶
　　范家相撰家相字蘅洲㑹嵇人乾隆甲戌進士官¶
　　至栁州府知府¶
　　(臣/)等謹按三家詩拾遺補王應麟詩考所未備所¶
　　採頗為該博詩瀋則其伸明古義者也¶
　　詩序補義二十四卷¶
　　姜炳璋撰炳璋字石貞號白巖象山人乾隆甲戌¶
　　進士官石泉縣知縣¶
<pb:KR2m0015_WYG_213-43a>¶
　　綱領曰詩有詩人之意有編詩之意如雄雉為婦¶
　　人思君子凱風為七子自責是詩人之意也雄雉¶
　　為刺宣公凱風為美孝子是編詩之意也朱子順¶
　　文立義大抵以詩人之意為是詩之㫖國史明乎¶
　　得失之迹則以編詩之意為一篇之要¶
　　詩疑辨證六卷¶
　　黄中松撰中松字仲嚴上海人¶
　　虞東學詩十二卷¶
<pb:KR2m0015_WYG_213-43b>¶
　　顧鎮撰鎮字備九號古湫亦號虞東常熟人乾隆¶
　　甲戌進士官至宗人府主事¶
　　(臣/)等謹按是書大㫖在調停小序集傳兩家之説¶
　　繁稱博引不下數十家而於歐陽修蘇轍吕祖謙¶
　　嚴粲四家為最多潛心疏解斟酌持平破除門户¶
　　之見與姜炳璋詩序補義體例雖殊其有禆於讀¶
　　詩者則一也¶
　　毛詩廣義(無卷/數)¶
<pb:KR2m0015_WYG_213-44a>¶
　　紀昭撰昭字懋園獻縣人乾隆丁丑進士官内閣¶
　　中書舍人¶
　　詩經彚詁二十四卷¶
　　范芳撰芳字令則如臯人¶
　　詩經正解三十卷¶
　　姜文燦撰文燦字我英丹陽人¶
　　右詩¶
　¶
<pb:KR2m0015_WYG_213-44b>¶
　¶
　¶
　¶
　¶
　¶
　¶
　¶
皇朝文獻通考卷二百十三¶
