# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:37.961109
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百十五
<pb:KR2m0015_WYG_215-1a>¶
　欽定四庫全書¶
　皇朝文獻通考卷二百十五¶
　　經籍考(五/)¶
　　　經(春秋/)¶
日講春秋解義六十四卷¶
聖祖仁皇帝御製序曰朕惟春秋者帝王經世之大法史¶
　外傳心之要典也大義炳若日星而褒貶筆削微顯婉¶
　章非後世所能窺至其立法謹嚴宅心一本忠恕因善¶
<pb:KR2m0015_WYG_215-1b>¶
　惡是非而施予奪焉有正例有變例有事同而辭異有¶
　事異而辭同一人之身前後不相掩一人之事功過不¶
　妨殊如化工之肖物隨類付形未嘗有所容心於其間¶
　後之説經者或穿鑿深文或附㑹失實固難悉當聖人¶
　之心左氏親見聖人公羊榖梁及門子夏猶彼此牴牾¶
　蹖駁互見何况去聖人日逺紛紜探索如漢唐以下董¶
　仲舒趙匡啖助諸家乎惟宋康侯胡氏濳心二十年事¶
　本左氏義取公穀萃諸家之長勒成一家之書雖持論¶
<pb:KR2m0015_WYG_215-2a>¶
過激抉隱太嚴未必當日聖心皆然要其本三綱奉九¶
法明王道正人心於春秋大㫖十常得其六七較之漢¶
唐以後諸家優矣朕萬幾之暇研精六經竊有嘅於春¶
秋經聖人手定其衮鉞本乎王章刑賞原於忠厚義例¶
雖繁而其明白正大之㫖必不如後之説經者委折碎¶
細若此爰命儒臣撰集進講大約以胡氏為宗而去其¶
論之太甚者無傳經文則博採諸儒論注以補之朕亦¶
時有所折𠂻期歸於一編輯成書朝夕省覽亦欲俾學¶
<pb:KR2m0015_WYG_215-2b>¶
者有所遵守其於經世大法傳心要典未必無少助云¶
爾¶
皇上御製序曰嘗考春秋經文不過萬有六千三百餘¶
　言自三傳以後羣儒義疏累數千萬言而微詞隱義¶
　之難明者猶十有六七蓋是經乃夫子所手定也辭¶
　約而義深聖心之所運用每舉一事其義必貫於全¶
　經非若他經一章一節各指一事雖有不通而不害¶
　其可通者故程朱二子深探力索久之皆見為難明¶
<pb:KR2m0015_WYG_215-3a>¶
　　而止至明初胡氏安國之説遂獨列於學官以朱子¶
　　深病是經之難通而教門人姑從胡氏之説也然謂¶
　　其以義理穿鑿則非義理之真而於聖人筆削之㫖¶
　　未能脗合明矣故自明以來雖著功令科舉之士禀¶
　　為程式而終不足以服學者之心我¶
聖祖仁皇帝聰明天亶自少時即篤好經書及¶
躬攬大政辨色出視朝裁決萬幾甫畢即¶
召儒臣講論經義務抉其根源參伍羣言以求至當經筵¶
<pb:KR2m0015_WYG_215-3b>¶
　　所進日講四書及尚書周易解義皆裁自¶
聖心以為無憾者故即時刋布及晩年以明初五經大全¶
　　收採討論尚未精詳口授指畫成周易折中一書詩¶
　　書春秋則¶
命重臣開館編次而¶
親釐定之惟三禮體大未議纂修蓋有待也周易折中成¶
　　於康熙五十四年春秋傳説彚纂成於六十年已經¶
　　頒布餘二經則至我¶
<pb:KR2m0015_WYG_215-4a>¶
皇考繼序之後始次第告成¶
皇考大孝尊親凡¶
皇祖一言一動莫不敬述以昭示來兹念¶
欽定春秋於胡氏之説旣多駁正則廷臣當日所進講義¶
　　一遵胡氏之舊者於¶
聖心自多未洽是以遲之又久未嘗宣布必將俟諸經備¶
　　成而後重加討論也故再降¶
諭㫖命果親王允禮大學士張廷玉内閣學士方苞詳細¶
<pb:KR2m0015_WYG_215-4b>¶
　　校訂始事於雍正七年㳟呈¶
御覽者再而後告成凡六十四卷乾隆二年鐫板旣訖諸¶
　　(臣/)請製序文頒示海内朕反覆循覽於胡氏穿鑿之¶
　　説曠若發䝉筆削之㫖闡明者亦過半焉夫解義之¶
　　成蓋數十年於兹矣觀¶
皇祖之久不宣布可以徴望道未見之心觀¶
皇考之再三考訂而後¶
命刋可以知善繼善述之義豈惟是經之窔穾將由是以¶
<pb:KR2m0015_WYG_215-5a>¶
　　開通哉即¶
兩朝聖人之心法治法亦於斯可覩矣¶
　　　臣等謹按是編亦¶
聖祖仁皇帝講筵舊稿雍正七年¶
世宗憲皇帝復命果親王允禮大學士張廷玉等重加考¶
　　　訂排次成書因崇政邇英進御舊體先徴左氏之¶
　　　事實次明公穀之義例凡三傳之得失辨之至詳¶
　　　而酌之極當伏讀¶
<pb:KR2m0015_WYG_215-5b>¶
　御製序文陳¶
作¶
述之源流誌校刋之顛末¶
聖祖仁皇帝未經宣布之隱¶
世宗憲皇帝再三考訂之心昭然若揭洵惟¶
　聖人能知¶
聖人矣¶
欽定春秋傳説彚纂四十卷¶
<pb:KR2m0015_WYG_215-6a>¶
　　　康熙三十八年大學士王掞等奉¶
敕撰¶
聖祖仁皇帝御製序曰六經皆孔聖刪述而孟子特言孔¶
　子作春秋左氏公羊榖梁三家各述所聞以為傳門弟¶
　子各衍其師説末流益紛以一字為褒貶以變例為賞¶
　罰微言旣絶大義弗彰至於災祥䜟緯之學興而更趨¶
　於怪僻程子所謂炳若日星者不因此而反晦乎迨宋¶
　胡安國進春秋解義明代立於學官用以貢舉取士於¶
<pb:KR2m0015_WYG_215-6b>¶
　是四傳並行宗其説者率多穿鑿附㑹去經義愈逺朕¶
　於春秋獨服膺朱子之論朱子曰春秋眀道正誼據實¶
　書事使人觀之以為鑒戒書名書爵亦無意義此言真¶
　有得者而惜乎朱子未有成書也朕恐世之學者牽於¶
　支離之説而莫能悟特命大學士王掞纂輯是書以四¶
　傳為主其有舛於經者刪之以集説為輔其有畔於傳¶
　者勿録書成凡四十卷名之曰傳説彚纂夫春秋之作¶
　以游夏之賢不能贊一詞司馬遷稱七十子之徒口授¶
<pb:KR2m0015_WYG_215-7a>¶
　其傳指而人人異端當時已無定論後之諸儒欲於千¶
　百年後懸斷聖人筆削之指不亦難乎是書之輯亦惟¶
　擇其言之當於理者雖不敢謂深於春秋而辨之詳取¶
　之慎於屬辭比事之義或有資焉是為序¶
　　　(臣/)等謹按是書卷首二卷曰綱領曰王朝世表列¶
　　　國年表王朝列國世次及興廢説列國爵姓地圖¶
　　　王朝地名列國地名自隱公迄哀公分三十八卷¶
　　　通四十卷獲麟後附録經傳書成㳟呈¶
<pb:KR2m0015_WYG_215-7b>¶
欽定凡其中與經㫖違戾者詳加駁正於訂釋之内寓予¶
　　　奪之公而後尼山筆削之㫖粲然如日月經天矣¶
　御纂春秋直解十六卷¶
　　　乾隆二十三年大學士傅恒等奉¶
　敕撰¶
　皇上御製序曰中古之書莫大於春秋推其教不越乎¶
　　屬辭比事而原夫成書之始即游夏不能贊一詞蓋¶
　　詞不待贊也彼南史董狐世稱古之遺直矧以大聖¶
<pb:KR2m0015_WYG_215-8a>¶
　　人就魯史之舊用筆削以正褒貶不過據事直書而¶
　　義自為比屬其詞本非得已贊且奚為乎厥後依經¶
　　作傳如左氏身非私淑號為素臣猶或詳於事而失¶
　　之誣至公羊穀梁去聖愈逺乃有發墨守而起廢疾¶
　　儼然操入室之戈者下此齦齦聚訟人自為師經生¶
　　家大抵以胡氏安國張氏洽為最著及張氏廢而胡¶
　　氏直與三傳並行其間傅㑹臆斷徃徃不免承學之¶
　　士宜何所考𠂻也哉我¶
<pb:KR2m0015_WYG_215-8b>¶
皇祖欽定傳説彚纂一書鎔范羣言去取精當麟經之微¶
　　言大義炳若日星朕服習有年紹¶
聞志切近因輯易詩二書竣事命在館諸臣條系是經¶
　　具解以進一以彚纂為指南意在息諸説之紛歧以¶
　　翼傳融諸傳之異同以尊經庶幾辭簡而事明於范¶
　　寗去其所滯擇善而從之論深有取焉夫儒者猥云¶
　　五經如法律春秋如斷例故啖助趙匡陸淳輩悉取¶
　　經文書法纂而為例一一引徽切墨以求之動如鑿¶
<pb:KR2m0015_WYG_215-9a>¶
　　枘之不相入譬諸叔孫通蕭何增置傍章已後例轉¶
　　多而律轉晦蓋曲説之離經甚於曲學之泥經也審¶
　　矣書旣成命之曰直解匪不求甚解之謂謂夫索解¶
　　而過不直則義不見爾而豈獨春秋一經為然哉是¶
　　所望於天下之善讀經者¶
　　　(臣/)等謹按是書宗主¶
欽定春秋傳説彚纂以求筆削之大㫖復承¶
　訓示務酌情理之平凡穿鑿破碎之見悉斥不採辭簡¶
<pb:KR2m0015_WYG_215-9b>¶
　　　事明曉易切直一洗舊説迂曲之弊彼胡安國傳¶
　　　之附㑹臆斷經¶
　御製序文直揭其失而後聖經之微意渙然氷釋怡然¶
　　　理順不誠讀春秋者之大幸哉¶
　　　左傳杜解補正三卷¶
　　　顧炎武撰炎武一名綘字寧人崑山人¶
　　　炎武自序曰北史言周樂遜著春秋序義通賈服¶
　　　説發杜氏違今杜氏單行而賈服之書不傳矣呉¶
<pb:KR2m0015_WYG_215-10a>¶
　　之先逹邵氏寳有左觽百五十餘條又陸氏粲有¶
　　左傳附注傅氏遜本之為辨誤一書今多取之㕘¶
　　以鄙見名曰補正凡三卷若經文大義左氏不能¶
　　盡得而公穀得之公榖不能盡得而啖趙及宋儒¶
　　得之者則别記之於書而此不具也¶
　　春秋程傳補二十卷¶
　　孫承澤撰承澤見書類¶
　　(臣/)等謹按承澤以程子春秋傳為未完之書重為¶
<pb:KR2m0015_WYG_215-10b>¶
　　增輯於桓公九年以前則全録程傳舊文十年以¶
　　後補以經説經説所無集諸儒之説以補之其九¶
　　年以前程傳之所無者亦為補綴然所採取多本¶
　　新安汪克寛纂疏則是胡氏安國之徒而非程子¶
　　之意矣¶
　　左傳統箋三十五卷¶
　　姜希轍撰希轍字二濱餘姚人明崇禎壬午舉人¶
　入¶
<pb:KR2m0015_WYG_215-11a>¶
　國朝官至奉天府府丞¶
　　春秋稗疏二卷　春秋家説三卷¶
　　王夫之撰夫之見易類¶
　　春秋平義十二卷　春秋四傳糾正一卷¶
　　俞汝言撰汝言字右吉秀水人前明諸生¶
　　汝言自序曰公穀胡氏以名稱褒貶言春秋而六¶
　　經有名家法家矣彼其初未始不欲探聖人之精¶
　　藴而智識弇淺强求深逺迨至有宋大儒程朱輩¶
<pb:KR2m0015_WYG_215-11b>¶
　　出而後正其紕繆夫春秋左氏親見聖人公穀傳¶
　　諸高第弟子而偏駁者半焉康侯品高學博方以¶
　　為程氏之正傳而疵累不少朱子心知之而時時¶
　　見於弟子講論之餘後人又不能推明其義徒使¶
　　附㑹穿鑿刑名法術之言出於一代大儒而不覺¶
　　是可異也汝言不揣纂集諸家自為一書先之以¶
　　四傳糾正為六端以該之一曰尊聖而忘其僣二¶
　　曰執理而近於迂三曰尚辭而鄰於鑿四曰億測¶
<pb:KR2m0015_WYG_215-12a>¶
　　而涉於誣五曰稱美而失情實六曰摘瑕而傷鍥¶
　　刻六者之弊去而後可以讀春秋矣¶
　　繆泳曰汝言研精經史之學尤熟於明代典故擬¶
　　成一書僅先就宰輔列卿年表而已晩專治春秋¶
　　其詩古文曰漸川集¶
　　讀左日鈔十二卷補二卷¶
　　朱鶴齡撰鶴齡見書類¶
　　鶴齡自序曰春秋三傳並立左氏獨詳於史事必¶
<pb:KR2m0015_WYG_215-12b>¶
　　世為魯史能尊信聖經而為之作傳其蹖駁而不¶
　　純者固有之而臚陳二百四十年史事則十得八¶
　　九特其筆法簡古往往費人推索元凱注旣多未¶
　　備而孔仲逹疏又卷帙繁重東山趙子常特申不¶
　　書之㫖輯為補注多與經義相證發予復廣演而¶
　　博通之自孔疏而下弋獲於劉原父吕東萊陳止¶
　　齋王伯厚陸貞山邵國賢傅士凱者居多又取春¶
　　秋人物引繩墨而論㫁之使學者知古今人材之¶
<pb:KR2m0015_WYG_215-13a>¶
　　盛兵法之精莫過於春秋應變出竒益人神智讀¶
　　史者當有取焉¶
　　春秋傳注三十六卷¶
　　嚴起隆撰起隆字爾泰烏程人前明諸生¶
　　春秋論二卷¶
　　嚴㲄撰㲄字佩之無錫人前明諸生¶
　　春秋正業經傳刪本十二卷¶
　　金甌輯甌字完城一字寧武秀水人¶
<pb:KR2m0015_WYG_215-13b>¶
　　春秋傳議四卷¶
　　張爾岐撰爾岐見易類¶
　　左傳事緯十二卷附録八卷¶
　　馬驌撰驌字驄御又字宛斯鄒平人順治己亥進¶
　　士官淮安府推官終靈璧縣知縣¶
　　朱彝尊曰馬氏左傳事緯凡十二卷前有序傳一¶
　　卷辨例三卷圖説一卷覽左隨筆一卷春秋名氏¶
　　譜一卷左傳字音一卷又嘗㑹萃三代之書為繹¶
<pb:KR2m0015_WYG_215-14a>¶
　　史人目之曰馬三代¶
　　(臣/)等謹按序傳等八卷即附録也本名前書其十¶
　　二卷曰正書凡百有八篇篇為終始篇末各為之¶
　　論蓋易編年為叙事者¶
　　春秋志十五卷¶
　　湯秀琦撰秀琦見易類¶
　　宋犖序曰臨川湯子弓菴作春秋志分事與理為¶
　　二體事則統以年表而為表者八理則統以書法¶
<pb:KR2m0015_WYG_215-14b>¶
　　而為法者四八表各主一事為綱二百四十二年¶
　　之首尾數簡足以瞭之其書法四種以精義為經¶
　　比事為緯而條例遺㫖且足為交㕘考互之資其¶
　　為道也備矣以此陳事寧復亂而無緒乎以此制¶
　　理寧復㕘而不一乎¶
　　春秋備要三十卷¶
　　翁漢麐撰漢麐字仔安常熟人¶
　　春秋類義折𠂻十六卷¶
<pb:KR2m0015_WYG_215-15a>¶
　　王芝藻撰芝藻見易類¶
　　芝藻自序畧曰公羊襲取穀梁之書而續為之亦¶
　　多繆戾左傳可信者十之四不可信者十之六惟¶
　　穀梁猶不失聖門之舊¶
　　春秋疏畧五十卷¶
　　張沐撰沐見易類¶
　　(臣/)等謹按沐以經文為魯史以左傳為孔子所作¶
　　謂孔子尊魯史為經而以不可為經者附之經左¶
<pb:KR2m0015_WYG_215-15b>¶
　　故曰左傳殊駭人聽聞也¶
　　春秋類考十二卷　春秋疑義一卷¶
　　華學泉撰學泉字天沐無錫人¶
　　春秋輯傳辨疑(無卷/數)¶
　　李集鳳撰集鳳字翽升臨榆人官洛陽縣丞¶
　　畿輔通志曰集鳳淹貫羣籍尤善春秋彚先儒注¶
　　解討辨詳核歴三十年凡四易稿然後成書名曰¶
　　春秋辨疑¶
<pb:KR2m0015_WYG_215-16a>¶
　　春秋惜隂録八卷¶
　　徐世沐撰世沐見易類¶
　　春秋蓄疑十一卷¶
　　劉䕃樞撰䕃樞見易類¶
　　春秋毛氏傳三十六卷　春秋簡書刋誤二卷¶
　　春秋屬辭比事記四卷　春秋條貫篇十一卷¶
　　毛竒齡撰竒齡見易類¶
　　李塨序毛氏傳曰經解曰春秋之失亂亂者亡之¶
<pb:KR2m0015_WYG_215-16b>¶
　　端也又曰屬辭比事而不亂則深於春秋者也夫¶
　　屬辭比事治亂之法也先生知其然専為治經因¶
　　為立一例曰以傳釋經不以經釋傳取史官記事¶
　　法以設門部經若干條條若干事事若干門門若¶
　　干部於是聨其書法之通覈謂之屬辭較其記事¶
　　之參變謂之比事而予奪見焉於是始為之治傳¶
　　就三傳之中取其事之與經合者曰傳且别其傳¶
　　之與史合者曰䇿書不特杜預何休賈逵范甯受¶
<pb:KR2m0015_WYG_215-17a>¶
　　其區别即公羊穀梁指斥如蒯隸必不使與左氏¶
　　䇿書互相溷亂至於唐後諸儒大率棄置不屑道¶
　　而胡氏一書三致意焉以為是書者固亂經之階¶
　　而亡經之本也間考先生立説不好詭異每所考¶
　　校必與門部相依而分乃一袪雜例若所稱三體¶
　　五情七缺九㫖者而以四例該之禮者固春秋要¶
　　領也事與文與義又春秋之所自備也於是又立¶
　　一例曰以經釋經不以傳釋經任取經文一條而¶
<pb:KR2m0015_WYG_215-17b>¶
　　初觀其禮繼審其事繼核其文又繼定其義而經¶
　　之予奪進退無出此者而猶謂春秋之亡非藉是¶
　　書以存之不得矣¶
　　(臣/)等謹按朱彝尊經義考云毛氏説春秋分二十¶
　　二門曰改元即位生子立君朝聘盟㑹侵伐遷滅¶
　　昏覿享唁䘮𦵏祭祀蒐狩興作甲兵田賦豐凶災¶
　　祥出國入國盜弑刑戮而總括以四例曰禮例謂¶
　　前二十二門皆典禮也曰事例則以二十二門一¶
<pb:KR2m0015_WYG_215-18a>¶
　　千八百餘條無非事也曰文例則史文之法也曰¶
　　義例則貫乎禮與事與文之間其簡書刋誤一編¶
　　取三傳異文詳為辨證大率多取左氏而仍執其¶
　　傳據䇿書經據簡書之説故以簡書為名屬辭比¶
　　事記四卷仿沈棐趙汸之例以經文分隸二十二¶
　　門然僅得七門蓋其未完之書條貫篇則竒齡分¶
　　校禮闈時監試官謂春秋雙題必以胡傳條貫竒¶
　　齡謂惟經始可以條貫歸田後旣為傳三十六卷¶
<pb:KR2m0015_WYG_215-18b>¶
　　復於聖經中檢其事之有緒屬者或一條一屬或¶
　　數條一屬而為是編也¶
　　春秋集解十二卷緒餘一卷春秋提要補遺一卷¶
　　應撝謙撰撝謙見易類¶
　　學春秋隨筆十卷¶
　　萬斯大撰斯大見禮類¶
　　浙江通志曰斯大之言春秋也一曰專傳經無事¶
　　實待傳而明左氏詳覈宜奉為主一曰論世春秋¶
<pb:KR2m0015_WYG_215-19a>¶
　　　二百四十二年世皆無道孔子但據事直書是非¶
　　　自見一曰屬辭比事春秋一事必有本末異事亦¶
　　　有同形如衛人殺州吁衛人立晉此屬辭而見其¶
　　　為一人也立晉書衛人立王子朝書尹氏此比事¶
　　　而見其公私也一曰原情定罪如魯桓見殺於齊¶
　　　時莊公尚幼法無可施故書薨書䘮至書𦵏迨旣¶
　　　長而忘讐共狩則書如齊如莒以罪之¶
　　　春秋遵經集説二十六卷¶
<pb:KR2m0015_WYG_215-19b>¶
　　　邱鍾仁撰鍾仁字近夫崑山人康熙戊午應博學¶
　　　鴻詞老不與試¶
特賜中書舍人¶
　　　例畧曰是編本述孟子朱子説經之義故冠二子¶
　　　之説於簡端其集説則兼取諸家¶
　　　春秋地名考畧十四卷　左傳姓名考四卷¶
　　　高士竒撰士竒字澹人錢塘人居於平湖以諸生¶
　　　薦直¶
<pb:KR2m0015_WYG_215-20a>¶
　　内廷授中書舍人改翰林院侍講官至詹事府詹事¶
　　　士竒自序曰成周千八百國春秋以還强兼弱削¶
　　　見於經傳者總一百二十四國(按晉書地理志見/於春秋經傳者百)¶
　　　(有七十國百三十九知其所居三十一國盡亡/其處杜佑通典同與此序互異謹附識於此)税¶
　　　安禮指掌圖可按也元凱所注十得八九若鄭¶
　　　樵春秋地名譜十卷楊湜春秋地譜十三卷及酈¶
　　　善長水經注陸淳春秋纂例張洽春秋集傳多所¶
　　　考按然世代侵尋沿革互異地名之異同往往毫¶
<pb:KR2m0015_WYG_215-20b>¶
　　　釐千里王地洛邑相近而殊名故絳新田屢遷而¶
　　　非昔楚邱之紛紛聚訟郊郢之譌為郢中所繫非¶
　　　細士竒奉¶
命總修春秋講義於纂記之暇博搜詩書而參考之取春¶
　　　秋二十㑹盟之國為綱各以其當時封境所屬隨¶
　　　地標名諸小國則編年附綴之削入他國者則從¶
　　　其初不從其後使覽者一展卷而知當日之某地¶
　　　某邑即今日之某名某處云¶
<pb:KR2m0015_WYG_215-21a>¶
　　(臣/)等謹按地名考或又以為士竒鄉人徐善著善¶
　　字敬可嘉興人朱彝尊曝書亭集中載有此序謂¶
　　地名考吾鄉徐善所輯餘文並同謹附志於此以¶
　　備參核姓名考則考周魯鄭晉楚齊宋衛陳曹蔡¶
　　秦越許邾呉滕薛杞莒及諸小國君臣見經傳者¶
　　或以族從或以官從后夫人婦人附焉亦間采國¶
　　語¶
　　春秋大義(無卷/數)¶
<pb:KR2m0015_WYG_215-21b>¶
　　張希良撰希良字石虹黄安人康熙乙丑進士官¶
　　至翰林院侍講學士¶
　　希良自序曰善説經者莫若康侯私心竊有所未¶
　　滿者聖心忠恕刻則離聖心簡直曲則離聖心明¶
　　白而正大纎則離左氏即未親見聖人亦必竊窺¶
　　魯史公榖二氏得之傳聞難以依據康侯據二氏¶
　　以駁左亦未為盡得故一本左氏錯綜當時之事¶
　　勢平心以想聖人之心而名字人爵時日諸例槪¶
<pb:KR2m0015_WYG_215-22a>¶
　　所不取¶
　　春秋管窺十二卷¶
　　徐庭垣撰庭垣秀水人官新昌縣丞¶
　　庭垣自序曰世但知推尊聖人而不知孔子當日¶
　　一魯大夫也於周天子則其大君於魯公則其本¶
　　國之君於列國諸侯則俱周天子所封建與魯君¶
　　並尊者也身為人臣作私書以賞罰王侯君公此¶
　　犯上作亂之為而謂聖人肯為之乎如謂所誅絶¶
<pb:KR2m0015_WYG_215-22b>¶
　　者非在位之王公豈先王先公遂可得而誅之乎¶
　　昌言無忌禍之招也縱曰深藏其書不輕示人然¶
　　聖人者不欺屋漏明知犯上干禁而故作之又深¶
　　匿之以圖幸免亦必無之事矣又自述釋例曰以¶
　　左傳之事實質經以經之異同辨例於公羊穀梁¶
　　二傳及諸儒論釋其合於義例先後無悖者不復¶
　　置議如其曲説偏斷理有窒礙則據經文先後以¶
　　駁正之¶
<pb:KR2m0015_WYG_215-23a>¶
　　三傳折諸四十四卷¶
　　張尚瑗撰尚瑗字宏蘧一字損持呉江人康熙戊¶
　　辰進士改庶吉士散館外補興國縣知縣¶
　　(臣/)等謹按尚瑗取揚雄羣言淆亂折諸聖之語故¶
　　名是編曰折諸雖體要有乖而引據猶稱典核¶
　　春秋參義十二卷　春秋事義慎考十四卷　公¶
　　穀彚義十二卷¶
　　姜兆錫撰兆錫見易類¶
<pb:KR2m0015_WYG_215-23b>¶
　　兆錫公穀彚義自序曰左氏傳主紀事二傳主發¶
　　義先儒謂左氏為史學而失之誣二傳為經學而¶
　　失之鑿唐以來乃升諸傳為經而與於十三經之¶
　　列是明經而不免亂經也胡文定嘗本程傳以推¶
　　經之藴而朱子復參胡傳以探經之真故程胡朱¶
　　子之論合而後聖經存所以存其是也杜預嘗注¶
　　左氏傳以釋經之事而忘其誣何休范甯復注公¶
　　羊榖梁二傳以釋經之義而忘其鑿故杜預何休¶
<pb:KR2m0015_WYG_215-24a>¶
　　范甯之論紛而後諸傳存而聖經亂所以駁其非¶
　　也駁其非乃以存其是也何也其文其事皆其義¶
　　定之也夫左之失誣不待言矣且以二傳言之如¶
　　月當書日之文間有逸文也而誣為異例則支月¶
　　有書時之文乃指首時也而臆為異義則紊此皆¶
　　混其文為害而義隨之也如赤歸曹而連郭偃納¶
　　燕而牽陽且唐為陽又增為陽生朱為東又幻為¶
　　東國此又皆竄其文為害而事隨之義亦隨之也¶
<pb:KR2m0015_WYG_215-24b>¶
　　又如公子翬公子招而謂豫貶於前公子臧公叔¶
　　術而謂延賞於後祭仲黨奸謀蔑國君而美之曰¶
　　行權叔術背王命奸國母而推之曰賢行訖於嬰¶
　　齊以弟繼兄衛輒以子拒父又皆事與義胥害而¶
　　害義彌大也然則二傳一無取乎曰如所謂正終¶
　　以正始貴道不貴惠之屬固卓乎道義之權衡聖¶
　　哲之軌範也其擇之也宜慎故曰駁其非乃以存¶
　　其是也¶
<pb:KR2m0015_WYG_215-25a>¶
　　春秋義疏(無卷/數)¶
　　蔣家駒撰家駒見易類¶
　　春秋指掌三十卷前事一卷後事一卷¶
　　儲欣蔣景祁同撰欣字同人康熙庚午舉人景祁¶
　　字京少皆宜興人¶
　　春秋詳説(無卷/數)¶
　　冉覲祖撰覲祖見易類¶
　　宋元春秋解提要(無卷/數)¶
<pb:KR2m0015_WYG_215-25b>¶
　　黄叔琳撰叔琳見易類¶
　　(臣/)等謹按是編與宋元易解提要皆其屬稿未完¶
　　之書¶
　　或菴評春秋三傳(無卷/數)¶
　　王源撰源字崑繩號或菴大興人康熙癸酉舉人¶
　　春秋鈔十卷¶
　　朱軾撰軾見易類¶
　　軾自序畧曰是編恪守胡傳惟間有詞㫖未暢及¶
<pb:KR2m0015_WYG_215-26a>¶
　　意所未安者始妄陳管窺之見以質之¶
　　春秋闕如編八卷¶
　　焦袁熹撰袁熹字廣期金山人康熙丙子舉人¶
　　春秋宗朱辨義十二卷¶
　　張自超撰自超字彝歎高淳人康熙癸未進士見¶
　　江南通志儒林傳¶
　　自超自序曰朱子謂聖人作春秋原以褒善貶惡¶
　　示萬世不易之法今乃用此説以誅人未幾又用¶
<pb:KR2m0015_WYG_215-26b>¶
　　此説以賞人非聖人至正之道又謂春秋直載當¶
　　時之事使見其治亂興衰不於一字兩字定褒貶¶
　　此則春秋之條目可悉舉也朱子之説雖畧因其¶
　　説而推之不必强立為例而大義自通¶
　　春秋通論四卷　春秋比事目録四卷¶
　　方苞撰苞見禮類¶
　　苞自序曰屈摺經義以附傳事者諸儒之蔽也執¶
　　舊史之文為春秋之法者傳者之蔽也脱去傳者¶
<pb:KR2m0015_WYG_215-27a>¶
　　諸儒之説必義具於經文始用焉而可通者十四¶
　　五矣然後以義理為權衡辨其孰為舊史之文孰¶
　　為孔子所筆削而可通者十六七矣¶
　　春秋長歴十卷　春秋世族譜一卷¶
　　陳厚耀撰厚耀字泗源泰州人康熙丙戌進士官¶
　　蘇州府教授以通算入直¶
　内廷改授檢討終右諭徳¶
　　(臣/)等謹按厚耀明於算學是書補杜預長歴而作¶
<pb:KR2m0015_WYG_215-27b>¶
　　而所推較預為密能正杜氏之譌舛實有禆於推¶
　　步之學世族譜一卷亦補杜氏之闕蓋預有釋例¶
　　原本久就湮没㳟遇¶
聖朝博訪遺編表章舊學釋例一編得於永樂大典中¶
　　輯成完帙而世族譜尚闕厚耀旣未見釋例因据¶
　　孔氏正義證以他書搜採頗為淹洽治春秋者固¶
　　不可少此兩書矣¶
　　半農春秋説十五卷¶
<pb:KR2m0015_WYG_215-28a>¶
　　惠士竒撰士竒見易類¶
　　春秋三傳纂凡表四卷¶
　　盧軒撰軒字六以海寧人康熙己丑進士官翰林¶
　　院編修¶
　　左傳拾遺二卷¶
　　朱元英撰元英字師晦上元人康熙己丑進士¶
　　春秋説十二卷¶
　　田嘉榖撰嘉穀見易類¶
<pb:KR2m0015_WYG_215-28b>¶
　　春秋義十五卷¶
　　孫嘉淦撰嘉淦見禮類¶
　　(臣/)等謹按是編無傳文謂經㫖本明無藉傳也¶
　　春秋集傳十卷¶
　　李文炤撰文炤見易類¶
　　左傳杜註補義一卷¶
　　蘇本潔撰本潔字幼清常熟人康熙癸巳舉人官¶
　　宣化府知府¶
<pb:KR2m0015_WYG_215-29a>¶
　　陶貞一曰本潔原本兼補林堯叟注義貞一為刪¶
　　之¶
　　春秋測微十三卷¶
　　朱竒齡撰竒齡字與三號拙齋海寧人康熙中貢¶
　　生¶
　　春秋三傳同異考一卷¶
　　呉陳琰撰陳琰字寳崖錢塘人¶
　　春秋左傳事類年表一卷¶
<pb:KR2m0015_WYG_215-29b>¶
　　顧宗瑋撰宗瑋字廷敬呉江人¶
　　(臣/)等謹按是編凡例尚有三傳異同一卷春秋通¶
　　例一卷春秋稽疑一卷春秋參同一卷春秋提要¶
　　發明一卷春秋圖譜一卷春秋箋釋一卷春秋餘¶
　　論一卷今皆未見其書蓋猶未完之本耳¶
　　左繡三十卷¶
　　馮李驊陸浩同編李驊字天閑錢塘人浩字大瀛¶
　　定海人¶
<pb:KR2m0015_WYG_215-30a>¶
　　春秋大事表五十卷偶筆一卷附録一卷¶
　　顧棟高撰棟高見書類¶
　　棟高自序曰胡氏之春秋即開章春王正月一條¶
　　而其違背者有二其一謂春秋以夏時冠周月是¶
　　夫子以布衣而改時王之正朔也其一謂不書即¶
　　位為首絀隱公以明大法是夫子以魯臣子而黜¶
　　君父也其餘多以復讐立論是文定之春秋而非¶
　　夫子之春秋用是覃精研思廢寢與食家貧遊歴¶
<pb:KR2m0015_WYG_215-30b>¶
　　燕齊宋晉陳衛呉楚越之區所至訪求春秋地理¶
　　始創意為表為目五十為卷六十有四首列時令¶
　　表明商周皆改時改月以正胡氏及蔡氏書傳之¶
　　非於吉禮表詳列十二公即位或不書即位明當¶
　　日皆據事實書以正聖人以天自處貶削君公之¶
　　謬列朔閏及長歴拾遺二表以補杜氏之長歴而¶
　　二百四十二年之時日屈指可數列疆域及犬牙¶
　　相錯五表以補杜氏之土地名而一百四十國之¶
<pb:KR2m0015_WYG_215-31a>¶
　　地理聚米可圖郊禘社雩崩薨卒𦵏蒐田大閲㑹¶
　　盟聘享逆女納幣列吉凶賓軍嘉五禮以紀上陵¶
　　下僭之情形税以足食賦以足兵乃魯税畆而田¶
　　制壊作邱甲而兵制亦壊列田賦軍旅表以志强¶
　　臣損上剥下之實霸統興而王道絶周室夷為列¶
　　國霸統絶而諸侯散列國淆為戰爭列爭盟凡五¶
　　交兵凡七以紀盛衰强弱之世變列晉中軍楚令¶
　　尹以志二國盛衰强弱之由列宋鄭二執政表以¶
<pb:KR2m0015_WYG_215-31b>¶
　　志二國向背闗於天下之故列王迹拾遺魯政下¶
　　逮二表以志周魯陵遲尾大不掉之漸禘即祫祫¶
　　即禘而朱子取趙伯循説謂祭始祖所自出殊不¶
　　知帝嚳原非稷契之父生民長發皆商周禘祀之¶
　　樂斷無稱母不稱父之理著禘祫説以明戴記祭¶
　　法大傳之誣去姜存氏去氏存姜杜孔已斷為闕¶
　　文宋儒謂各有意義不知文姜哀姜之惡豈待去¶
　　其姓氏而明况上下截去一字人復知為誰某聖¶
<pb:KR2m0015_WYG_215-32a>¶
　　人無此弄巧文法列闕文表以掃後儒穿鑿支離¶
　　之翳三傳各執一説學者靡所適從列三傳異同¶
　　表酌𠂻一是以袪後日雷同偏枯之弊列四裔表¶
　　以正史遷允姓姬宗目為兄弟之妄列兵謀以志¶
　　孫呉韜畧之始文王演易周公作詩書一時士大¶
　　夫占筮決疑歌詩贈答引物知類千里同風列三¶
　　經表以志漢宋儒經説之祖大河遷徙從古不常¶
　　而周定王五年河徙係魯宣公之七年春秋以河¶
<pb:KR2m0015_WYG_215-32b>¶
　　為境者六國獨係於衛列河未徙與已徙二圖以¶
　　志春秋與禹貢河流遷變之自謹述其縁起命之¶
　　曰春秋大事表云¶
　　春秋義存録十二卷¶
　　陸奎勲撰奎勲見易類¶
　　春秋識小録九卷¶
　　程廷祚撰廷祚見易類¶
　　(臣/)等謹按是編凡職官考畧三卷地名辨異三卷¶
<pb:KR2m0015_WYG_215-33a>¶
　　人名辨異三卷訂證頗為詳洽惟考職官一門畧¶
　　諸國而獨詳晉則未解其何意也¶
　　春秋筆削微㫖二十六卷　春秋通論五卷¶
　　劉紹攽撰紹攽見易類¶
　　空山堂春秋傳十二卷¶
　　牛運震撰運震見易類¶
　　春秋管見(無卷/數)¶
　　魏樞撰樞見易類¶
<pb:KR2m0015_WYG_215-33b>¶
　　春秋義補注十二卷¶
　　楊方逹撰方逹見易類¶
　　(臣/)等謹按方逹凡例載孫嘉淦作春秋義復自燬¶
　　其板蓋嘉淦以胡傳常事不書之説為宗主於春¶
　　秋本㫖頗多未愜方逹為孫嘉淦所知因為增其¶
　　闕畧刪其譌舛以成是編故名之補注¶
　　春秋原經四卷¶
　　王心敬撰心敬見易類¶
<pb:KR2m0015_WYG_215-34a>¶
　　左傳補注六卷¶
　　惠棟撰棟見易類¶
　　春秋左氏傳小疏一卷¶
　　沈彤撰彤見書類¶
　　春秋地理考實四卷¶
　　江永撰永見禮類¶
　　(臣/)等謹按永以現在之輿圖訂春秋山川國邑地¶
　　名確指其今為何地當時方向道里㑹盟侵伐之¶
<pb:KR2m0015_WYG_215-34b>¶
　　迹讀者得以展卷瞭如訂訛補闕鑿鑿可稽名曰¶
　　考實信不誣也¶
　　三正考二卷¶
　　呉鼐撰鼐見易類¶
　　春秋究遺十六卷¶
　　葉酉撰酉見詩類¶
　　春秋深十九卷¶
　　許伯政撰伯政見易類¶
<pb:KR2m0015_WYG_215-35a>¶
　　春秋隨筆二卷¶
　　顧奎光撰奎光字星五無錫人乾隆乙丑進士官¶
　　瀘溪縣知縣¶
　　春秋集古傳注二十六卷或問六卷¶
　　郜坦撰坦淮安人¶
　　春秋義解十二卷¶
　　劉夢鵬撰夢鵬字雲翼蘄水人乾隆辛未進士官¶
　　饒陽縣知縣¶
<pb:KR2m0015_WYG_215-35b>¶
　　夢鵬自序曰公榖比事屬辭義不詭於儒者而斤¶
　　斤於日月名氏爵號以求例曾謂春秋之㫖盡如¶
　　是乎若左氏紀事多而誤説經疎而謬如莒密州¶
　　之事經不云世子展輿也而左以為展輿莒庶其¶
　　之事經不云世子僕也而左以為僕蔡侯申之事¶
　　經賤者書盜也而左以為公孫翩晉州蒲之事經¶
　　不云欒書中行偃也而左以為書與偃晉夷臯之¶
　　事經以為趙盾也而左以為穿鄭伯夷之事經以¶
<pb:KR2m0015_WYG_215-36a>¶
　　為歸生也而左以為宋呉僚之事經不云公子光¶
　　也而左以為光鄭髠頑經以為卒也而左以為公¶
　　子騑之謀楚子麋經以為卒也而左以為公子圍¶
　　之逆齊陽生經以為卒也而左以為陳乞以説於¶
　　呉其他大夫奔殺經或止一二人而左增入數人¶
　　㑹盟侵伐經各有其事而左或牽移他事滕薛杞¶
　　宋蔡邾各二國經載分明而左誤合為一縁陵城¶
　　杞實係兩地而左以為俱繋淳于入祊假田各有¶
<pb:KR2m0015_WYG_215-36b>¶
　　情事而左以為魯鄭相易子帛君氏訛誤字也而¶
　　左以為名稱甲戌己丑兩存日也而左以為再赴¶
　　𦵏桓王諱也而左以為改𦵏子般卒也而左以為¶
　　殺子牙卒也而左以為酖諸如世次增添事迹引¶
　　誤難以殫述¶
　　讀左補義五十卷¶
　　姜炳章撰炳章見易類¶
　　炳章自述畧曰春秋無例左氏所言之例皆史氏¶
<pb:KR2m0015_WYG_215-37a>¶
　　之舊文其凡有五一曰西周舊典二曰東遷後列¶
　　國相沿之例三曰魯史自相傳授之例四曰霸國¶
　　更定之例五曰魯君臣私定之例杜預所謂凡例¶
　　皆周公之禮經變例皆聖人之新意者未為定論¶
　　春秋經傳類求十二卷¶
　　孫從添過臨汾同編從添號石芝常熟人臨汾長¶
　　洲人¶
　　左傳評三卷¶
<pb:KR2m0015_WYG_215-37b>¶
　　李文淵撰文淵字靜叔益都人¶
　　李文藻曰弟文淵潜心易禮兩經取古人圖象傳¶
　　注羅而繹之者數年以至於病故所評閲多未終¶
　　卷¶
　　春秋日食質疑一卷¶
　　呉守一撰守一字萬先歙縣人¶
　　春秋不傳十二卷¶
　　湯啟祚撰啟祚字迪宗寳應人¶
<pb:KR2m0015_WYG_215-38a>¶
　　(臣/)等謹按是書專取公穀胡氏三家嚴刻煅鍊之¶
　　説裒為一編名之曰不傳者謂於四傳無所專從¶
　　也¶
　　春秋集解讀本(無卷/數)¶
　　呉應申撰應申字文在歙縣人¶
　　春秋三傳事實廣證(無卷/數)¶
　　不著撰人名氏¶
　¶
<pb:KR2m0015_WYG_215-38b>¶
　¶
　¶
　¶
　¶
　¶
　¶
　¶
皇朝文獻通考卷二百十五¶
