# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:38.420375
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百三十
<pb:KR2m0015_WYG_230-1a>¶
　欽定四庫全書¶
　皇朝文獻通考卷二百三十¶
　　經籍考(二十/)¶
　　　子(類書/)　(藝術/)　(道家/)　(釋氏/)　(神仙/)¶
欽定淵鑒類函四百五十卷¶
　　　康熈四十九年大學士張英等奉¶
勅撰¶
聖祖仁皇帝御製序曰朕幾務餘暇博涉藝林毎覽一書¶
<pb:KR2m0015_WYG_230-1b>¶
　必盡其全帙沉潛往復既得其始終條理精義之所存¶
　而文句英華亦常讀之矣嘗謂古人政事文章雖出於¶
　二然文章以言理政事則理之發邇而見逺者也豈僅¶
　以其區區文句之間而可以自命為學術乎自六朝乃¶
　有類書而尤盛於唐此豈非求之文句之間者哉雖然¶
　理之所寓於斯萃焉弗可廢也昔者孔子之繫易也曰¶
　方以類聚又曰本乎天者親上本乎地者親下則各從¶
　其類也於諸卦則曰其稱名也小其取類也大蓋以天¶
<pb:KR2m0015_WYG_230-2a>¶
下古今事物之理畢具於易而易之為書因理象物因¶
物徵辭以斷天下之疑而成天下之務者各從其類以¶
明之然則類書之作其亦不違於聖人立言之意歟書¶
之最著者藝文類聚北堂書鈔初學記白帖杜氏通典宋¶
明以來撰者寖廣若博而不繁簡而能覈者抑亦鮮矣¶
獨俞安期唐類函頗稱詳括大抵祖述歐陽詢之類聚¶
稍刪存書鈔初學記白帖通典而附益之安期明人也¶
而曰唐類函者以其皆唐輯也既缺宋以來書而唐以¶
<pb:KR2m0015_WYG_230-2b>¶
前亦有脱漏者爰命儒臣逖稽旁搜泝洄往籍網羅近¶
代増其所無詳其所畧參伍錯綜以摛其異探賾索隠¶
以約其同要之不離乎以類相從而類始備焉書成計¶
四百五十卷夫自有類書迄於今千有餘年而集其大¶
成可不謂斯文之少補乎學者或未能盡讀天下之書¶
觀於此而得其大凡因以求盡其始終條理精義之所¶
存其於格物致知之功修辭立誠之事為益匪淺尠矣¶
　　(臣/)等謹按明俞安期撰集虞世南北堂書鈔歐陽¶
<pb:KR2m0015_WYG_230-3a>¶
　　　詢藝文類聚徐堅初學記白孔六帖諸書以其為¶
　　　唐人所述題曰唐類函六朝以前遺文舊事頗存¶
　　　梗概至武徳貞觀以後詞章僅見數篇蓋當時七¶
　　　子倡復古之説相戒勿讀唐以後書安期在明之¶
　　　季號稱積學猶持七子之緒論然唐人搜輯舊聞¶
　　　不遺隋魏即宋時太平御覽亦著三唐况類書之¶
　　　作要使古籍散亡藉以存什一於千百非徒為詩¶
　　　文𨽻事而設則何必更限以時代轉令千餘年文¶
<pb:KR2m0015_WYG_230-3b>¶
　　　獻無徵乎我¶
聖祖仁皇帝乙夜觀書廣為紬繹因命詞臣博採元明之¶
　　　文章事跡併安期所編㑹成巨製百川歸海九金¶
　　　就鎔自有類書以來未有若兹之宏博富麗者也¶
御定佩文韻府一百六卷¶
　　　康熈五十年大學士張玉書等奉¶
勅撰¶
聖祖仁皇帝御製序曰朕萬幾在御日昃宵分未遑自逸¶
<pb:KR2m0015_WYG_230-4a>¶
時當燕閒不輟問學羣經子史誦其文而晰其義矣以¶
至百家之書凡可以禆世教勵民風者修明補正罔使¶
闕遺嘗謂韻府羣玉五車韻瑞諸書事繫於字字統於¶
韻稽古者近而取之約而能博是書之作誠不為無所¶
見也然其為書簡而不詳畧而不備且引據多誤朕每¶
致意焉欲博稽衆籍著為全書爰於康熈四十三年夏¶
六月朕與内直翰林諸臣親加考訂證其訛舛増其脱¶
漏或有某經某史所載某字某事未備者朕復時時面¶
<pb:KR2m0015_WYG_230-4b>¶
諭一一増録漸次成帙猶以故實或未極博於十月復¶
命閣部大臣更加蒐採以裒益之既有原本増本又有¶
内増外增將付剞劂矣名曰佩文韻府隨於十二月開¶
局武英殿集翰林諸臣合併詳勘逐日進覽旋授梓人¶
於五十年十月全書告成共一百零六卷一萬八千餘¶
頁囊括古今網羅巨細韻學之盛未有過於此書者也¶
書成諸臣請序朕念自初至今經八年矣厯寒暑之乆¶
積嵗月之勤朕於此書政事之暇未嘗惜一日之勞也¶
<pb:KR2m0015_WYG_230-5a>¶
　朕又嘗諭諸臣從來著一大書非數十年之功不能成¶
　今數年以來所成大部書凡十有餘種若非合衆人之¶
　力豈能刻期告竣故念先後預事諸臣皆命列名其中¶
　兹序佩文韻府因備記編撰之始末遂及修集諸書之¶
　大指以見成書之不易如此¶
　　　(臣/)等謹按類書之分韻隸事昉於唐顔真卿之韻¶
　　　海鏡原二百卷惜其書不傳今惟韻府羣玉五車¶
　　　韻瑞等書盛行於世而舛訛疏漏之處或不免焉¶
<pb:KR2m0015_WYG_230-5b>¶
　　　我¶
聖祖仁皇帝特詔儒臣重加纂輯延閣廣内之儲蒐羅遍¶
　　　焉前列韻藻凡皆陰氏凌氏之書所已録者也後¶
　　　則别標増字則兩家所未録者也分𨽻之字由少¶
　　　而多又各依經史子集序次秩如或一語而諸書¶
　　　互見者則先引最初之書而其餘以次注於下又¶
　　　别以事對摘句附綴於末¶
御定韻府拾遺一百十二卷¶
<pb:KR2m0015_WYG_230-6a>¶
　　　康熈五十五年刑部侍郎張廷玉等奉¶
勅撰¶
　　　(臣/)等謹按佩文韻府既成¶
特命搜竒抉秘復輯是書其分韻𨽻事悉凖前編而所補¶
　　　之例則有四焉一曰前編所有之字則惟増韻書¶
　　　之音切一曰前編未收之字從他韻増入者則兼¶
　　　註音義一曰文句典故前編未及載者謂之補藻¶
　　　一曰前編已載而復加註謂之補註清詞麗句蒐¶
<pb:KR2m0015_WYG_230-6b>¶
　　　採靡餘無隻字之憾信乎學海朝宗不遺涓滴也¶
　　　已¶
御定駢字類編二百四十卷¶
　　　康熈五十八年工部侍郎吳士玉等奉¶
勅撰¶
世宗憲皇帝御製序曰我¶
皇考徳秉生知學深稽古萬幾之暇披覽簡編自六經諸¶
　史以逮諸子百家莫不探其本源窮其閫奥又令詞臣¶
<pb:KR2m0015_WYG_230-7a>¶
　纂集羣言廣稽博採丹黄甲乙薈萃成編所就者非止¶
　一書所録者動盈萬卷咸秉¶
宸衷之釐定并為秘府之珍藏又以自古類書或以事而¶
　相從或以韻而相次因循故轍訛偽相沿乃¶
命儒臣纂修駢字類編一書字從所統若律吕之有元聲¶
　類以字分如百川之歸大壑提綱挈領義例燦然首天¶
　地而時令次之次山水居處而珍寳數目又次之次方¶
　隅采色器物而草木鳥獸蟲魚人事又次之部分則簡¶
<pb:KR2m0015_WYG_230-7b>¶
　而不煩取材則博而能要極詞壇之瑋麗創類苑之奇¶
　觀朕景仰¶
前徽欽承丕緒如子史精華圖書集成等書悉遵¶
先志分命臣工夙夜校讐並皆竣事而駢字類編亦以今¶
　秋告成記曰比事屬辭葢駢之義也易曰方以類聚則¶
　類之始也今字則從駢義雖不同而不妨於並列編則¶
　從類事雖互見而不至於混淆於是乎乾坤之藴民物¶
　之繁大備於一書之中而蔚然萃羣書之秀矣洪惟我¶
<pb:KR2m0015_WYG_230-8a>¶
皇考盛徳際天地大業照古今述作上繼夫聖明文章悉¶
　歸於性道是書之成豈徒為藝林之盛事而已哉形而¶
　上者謂之道形而下者謂之器引而伸之觸類而長之¶
　無器之非道也爰書大意弁之簡端庶幾以學務時敏¶
　之思為紹庭陟降之志云爾¶
　　　(臣/)等謹按韻府羣玉五車韻瑞等書皆取落脚字¶
　　　為韻從未有以起頭字編次成書俾之互相為用¶
　　　者我¶
<pb:KR2m0015_WYG_230-8b>¶
聖祖仁皇帝韻府既成旋以尾字同韻必更以首字同韻¶
　　　者相為經緯爰輯為是編凡分十有二門曰天地¶
　　　曰時令曰山水曰居處曰珍寳曰數目曰方隅曰¶
　　　采色曰器物曰草木曰鳥獸曰蟲魚又補遺一門¶
　　　曰人事標首之字凡一千六百有四每條所引以¶
　　　經史子集為次仍仿韻府成例也至引書必著其¶
　　　篇名引詩文必著其原題或一題而數首者必著¶
　　　其為第幾首俾檢閲者得一覽而知不徒泛為捃¶
<pb:KR2m0015_WYG_230-9a>¶
　　　摭務博而已¶
欽定子史精華一百六十卷¶
　　　康熈六十年工部侍郎吳士玉等奉¶
勅撰¶
世宗憲皇帝御製序曰恭惟¶
皇考聖祖仁皇帝天縱聰明秉上聖之姿而垂意典籍勤¶
　於稽古¶
御極六十餘年萬幾之暇披覽卷帙不輟寒暑巡幸所至¶
<pb:KR2m0015_WYG_230-9b>¶
　必以緗素自隨逮於耄齡精研不倦延閣廣内之藏搜¶
　討無遺所謂好古敏求多學而一以貫之也欲以編輯¶
　成書嘉惠天下後世嗜學之士¶
特命開書局於武英殿召集詞臣厯嵗修纂每成數卷即¶
　上呈¶
御覽¶
親加指示前後所成充溢冊府而子史精華之纂為最後¶
　朕纘緒之初尚未告竣敬承¶
<pb:KR2m0015_WYG_230-10a>¶
先志俾就厥功綜觀大凡其部三十其目二百七十有九¶
　自天文地理帝徳王功禮樂兵刑之大人倫日用之常¶
　以及九邊之殊域二氏之異教方術技藝之巧草木鳥¶
　獸之蕃門分類别條理具備而採掇子史芟蕪擷秀甚¶
　有禆於學者葢士之嚮學通經為先而博及於子史固¶
　不能若窮經之専一惟攬其精華而識之弗忘俾考古¶
　者於兹尋其緒則無慮於簡牘之繁績文者於兹取其¶
　材則有助於翰墨之富用力甚簡而成功已多是¶
<pb:KR2m0015_WYG_230-10b>¶
聖祖皇帝垂教無窮之至意也剞劂既畢展閲全編敬為¶
　叙引昭示乆逺用綴於篇端¶
　　　(臣/)等謹按是編部分三十天地帝王皇親嵗時禮¶
　　　儀設官政術武功邊塞倫常品行人事樂釋道靈¶
　　　異方術巧藝形色言語婦女動植儀飾服飾居處¶
　　　産業食饌珍寳器物凡治統道統之大品物名象¶
　　　之微罔不賅備而又詳為分注端緒秩如於子史¶
　　　兩家誠披沙而見寳矣¶
<pb:KR2m0015_WYG_230-11a>¶
御定分類字錦六十四卷¶
　　　康熈六十一年翰林院編修何焯等奉¶
勅撰¶
聖祖仁皇帝御製序曰司馬相如云合纂組以成文列錦¶
　繡而為質葢言詞賦雖雕蟲末技亦必掞藻敷華飾琢¶
　其章句然後文質相宣也朕山莊避暑&KR0897;幾之暇以翰¶
　墨自怡而卷帙充積廣博鮮要爰命何焯陳鵬年等薈¶
　萃經史子集下至說部諸書採擇其字之麗雅者别為¶
<pb:KR2m0015_WYG_230-11b>¶
　四十門六百一十八類每類又分成對備用共六十四¶
　巻名曰分類字錦閲三載編纂告成朕惟日星輝耀雲¶
　霞綺駮天之錦也山川峙流草樹葱鬱地之錦也觀文¶
　察理禮定樂興帝王之錦也若夫相如所云乃錦之膚¶
　寸者耳然對偶本於陰陽音聲協於律吕古文人駢織¶
　之功又烏可廢哉是書也子夏所謂雖小道必有可觀¶
　者焉¶
　　　(臣/)等謹按𨽻事纂言列為對偶徐堅初學記中即¶
<pb:KR2m0015_WYG_230-12a>¶
　　　有此體有唐文士遂以精敏為工第丹青雜俎典¶
　　　冊紛繁博採恒難駢羅未愜是書纂合麗句薈成¶
　　　巨編凡四十門剪裁則華實兼收配𨽻則銖兩悉¶
　　　稱或玉屑珠英可供文藻而單詞片語未易駢連¶
　　　者各依字數附綴於末謂之備用於此見¶
　　石渠天禄之珍藏者誠衆美之畢萃也¶
欽定古今圖書集成一萬卷¶
　　　雍正三年户部尚書蔣廷錫等奉¶
<pb:KR2m0015_WYG_230-12b>¶
勅校¶
世宗憲皇帝御製序曰欽惟我¶
皇考聖祖仁皇帝聰明睿知亶生知之質而又好古敏求¶
　孜孜不倦萬幾之暇置圖書於左右披尋玩味雖盛暑¶
　隆寒未常暫曠積數十載之乆研綜古今搜討殆遍屢¶
命儒臣宏開書局若周易折中發四聖之微言朱子全書¶
　會羣儒之奥義皆禀自¶
睿裁復¶
<pb:KR2m0015_WYG_230-13a>¶
躬加校定若律厯淵源推軒皇之神策叶虞代之元聲皆¶
親行指授以天縱之能而凖於儀器凡注經考史選詩論¶
　文以及博聞多識之資所纂輯雕鐫充溢於内府刪述¶
　之功嘉恵無窮稱極盛矣而又以為未攬其全乃¶
命廣羅羣籍分門别類統為一書成冊府之鉅觀極圖書¶
　之大備而卷帙浩富任事之臣弗克祗承既多訛謬每¶
　有闕遺經厯嵗時乆而未就朕紹登大寳思繼¶
先志特命尚書蔣廷錫等董司其事督率在館諸臣重加編¶
<pb:KR2m0015_WYG_230-13b>¶
　校窮朝夕之力閱三載之勤凡釐定三千餘卷増刪數¶
　十萬言圖繪精審考定詳悉書成進呈朕覽其大凡列¶
　為六編析為三十二典其部六千有餘其卷一萬始之¶
　以厯象觀天文也次之以方輿察地理也次之以明倫¶
　立人極也又次之以博物理學經濟則格物致知誠意¶
　正心治國乎天下之道咸具於是矣惟我¶
皇考法天行之剛健協坤徳之含宏察於人倫明於庶物¶
　尊六經而禮先儒釐六官以敷大政故是書之成貫三¶
<pb:KR2m0015_WYG_230-14a>¶
　才之道而靡所不該通萬方之畧而靡所不究也我¶
皇考金聲玉振集五帝三王孔子之大成是書亦海涵地¶
　負集經史諸子百家之大成前乎此者有所未備後有¶
　作者又何以加焉敬藏石室寳垂乆逺用敘其本末綴¶
　於篇首上以彰¶
皇考好學之聖徳右文之盛治并紀朕繼志述事兢兢業¶
　業罔敢不欽若於¶
丕訓云爾¶
<pb:KR2m0015_WYG_230-14b>¶
　　　(臣/)等謹按是書分六彚編三十二典首厯象彚編¶
　　　為典四曰乾象典二十一部嵗功典四十三部厯¶
　　　法典六部庶徵典五十部次方輿彚編為典四曰¶
　　　坤輿典二十一部職方典二百二十三部山川典¶
　　　四百一部邊裔典五百四十二部次明倫彚編為¶
　　典八曰皇極典三十一部宫闈典十五部官常典¶
　　六十五部家範典三十一部交誼典三十七部氏¶
　　族典一千六百九十四部人事典九十七部閨媛¶
<pb:KR2m0015_WYG_230-15a>¶
　　典十七部次博物彚編為典四曰藝術典四十三部¶
　　神異典七十部禽蟲典三百十七部草木典七百¶
　　部次理學彚編為典四曰經籍典六十六部學行¶
　　典九十六部文學典四十九部字學典二十四部¶
　　次經濟彚編為典八曰選舉典二十九部銓衡典¶
　　十二部食貨典八十三部禮儀典七十部樂律典¶
　　四十六部戎政典三十部祥刑典二十六部考工¶
　　典一百五十四部通六千一百九部凡一萬卷¶
<pb:KR2m0015_WYG_230-15b>¶
　　典制紀畧(無卷/數)¶
　　孫承澤撰承澤見經類¶
　　(臣/)等謹按承澤熟於典故是編廣徵博引頗資考¶
　　核然體例不免龎雜¶
　　經世篇十二卷¶
　　顧炎武撰炎武見經類¶
　　(臣/)等謹按是書頗近埸屋策料葢應科舉者鈔撮¶
　　類書為之而託名於炎武耳¶
<pb:KR2m0015_WYG_230-16a>¶
　　考古類編十二卷¶
　　柴紹炳撰紹炳見經類¶
　　紹炳自述曰此書取便童䝉比於小學紺珠之類¶
　　廣羣輔録六巻¶
　　徐汾撰汾字武令錢塘人¶
　　王晫今世説曰汾喜著書苦無由得錢為楮翰常¶
　　於破几上起草束麻濡煤以作字¶
　　(臣/)等謹按陶潛聖賢羣輔録乃後人假託為之此¶
<pb:KR2m0015_WYG_230-16b>¶
　　編補續尤未免冗蕪至明代七才子十才子之目¶
　　乃係詞人標榜亦妄載之則苦於編摩而短於裁¶
　　别矣¶
　　二酉彚刪二十四巻¶
　　王訓撰訓字敷彛安邱人順治丁亥進士¶
　　古今疏十五卷¶
　　朱虛撰虛字邵齋號可菴又號介菴曹州人順治¶
　　丁亥進士官至紹興府知府¶
<pb:KR2m0015_WYG_230-17a>¶
　　政典彚編八巻¶
　　王芝藻撰芝藻見經類¶
　　三才藻異三十三卷¶
　　屠粹忠撰粹忠號芝巖定海人順治戊戌進士官¶
　　至兵部尚書¶
　　三才彚編四卷¶
　　龔在升撰在升字聞園嘉善人順治己亥進士官¶
　　蘇州府推官¶
<pb:KR2m0015_WYG_230-17b>¶
　　教養全書十一卷¶
　　應撝謙撰撝謙見經類¶
　　(臣/)等謹按是書之例畧仿馬端臨通考特改分選¶
　　舉學校治官田賦水利國計漕運治河師役鹽法¶
　　十考而多載明代掌故間附己見議論亦醇¶
　　韻粹一百七卷¶
　　朱彛尊撰彛尊見經類¶
　　宫閨小名録四卷後録一卷¶
<pb:KR2m0015_WYG_230-18a>¶
　　　尤侗撰侗見史類¶
　　　格致鏡原一百卷¶
　　　陳元龍撰元龍字廣陵海寧人康熈乙丑進士厯¶
　　　官文淵閣大學士諡文簡¶
　　　編珠補遺二卷　續編珠二卷¶
　　　髙士竒輯士竒見經類¶
　　　(臣/)等謹按徐乾學序謂編珠四卷隋大業中著作¶
　　　佐郎杜公瞻奉敕撰凡十四門門各有類惟取其¶
<pb:KR2m0015_WYG_230-18b>¶
　　　事之切於用者故卷帙不多考隋經籍唐藝文二¶
　　　志並無此書他書録亦皆不注士竒偕乾學奉¶
命校勘閣中書得之已逸其後二卷士竒博採故實以補¶
　　　其闕又廣其門類之未備者¶
　　　古事苑十二卷¶
　　　鄧志謨撰志謨字景南饒安人¶
　　　行年録(無卷/數)¶
　　　魏方泰撰方泰字日乾號魯峯江西廣昌人康熈¶
<pb:KR2m0015_WYG_230-19a>¶
　　癸未進士官至禮部右侍郎翰林院學士¶
　　石樓臆編五卷¶
　　周綸撰綸字鷹垂江南華亭人康熈中官國子監¶
　　學正¶
　　五經類編二十八卷¶
　　周世樟編世樟字章成太倉人¶
　　古事比五十三卷¶
　　方中徳撰中徳字田伯桐城人¶
<pb:KR2m0015_WYG_230-19b>¶
　　典引輯要十八卷¶
　　丁昌遂撰昌遂字秀崖懷寧人¶
　　讀書記數畧五十四卷¶
　　宫夢仁撰夢仁字定山泰州人康熈戊戌進士官¶
　　至福建巡撫¶
　　花木鳥獸集類三卷¶
　　吳寳芝撰寳芝石門人¶
　　廣事類賦四十八卷¶
<pb:KR2m0015_WYG_230-20a>¶
　　華希閔撰希閔字豫原無錫人康熈庚子舉人¶
　　根黄集十巻¶
　　楊文源撰文源長泰人¶
　　(臣/)等謹按是書排纂三禮之文分律吕封建井田¶
　　學校祭祀為五門每門之中各具子目其曰根黄¶
　　者葢取黄鍾為萬事根本之意¶
　　三體摭韻十二卷¶
　　朱昆田撰昆田字西畯秀水人¶
<pb:KR2m0015_WYG_230-20b>¶
　　文獻通考節貫十卷¶
　　周宗濓撰宗濓見儒家類¶
　　考古畧八卷　考古原始六卷¶
　　王文清撰文清見經類¶
　　春秋經傳類聫(無巻/數)¶
　　王繩曾撰繩曽字武沂無錫人雍正庚戍進士官¶
　　揚州府教授¶
　　繩曽自序曰宋徐晉卿有春秋類對賦拘於聲韻¶
<pb:KR2m0015_WYG_230-21a>¶
　　選詞難工事弗類從猶如野戰乃猶入經解得與¶
　　諸家炳如列星並垂不朽兹編分類彚集聫為駢¶
　　體以便記誦寧律不諧不使句弱寧句不工毋使¶
　　語俗開府之長庶幾有取乎¶
　　杜韓集韻三卷¶
　　汪文柏撰文柏字季青號柯庭嘉興人官兵馬司¶
　　指揮¶
　　古今記林二十九卷¶
<pb:KR2m0015_WYG_230-21b>¶
　　汪士漢撰士漢見雜家類¶
　　士漢自述曰此書義例有二一紀淑慝以示勸戒¶
　　一蒐瑰琦以資見聞¶
　　古學捷録十卷¶
　　陳應麐撰應麐原名應明字縉英莆田人¶
　　讀古紀源九卷¶
　　何懋永撰懋永字念修山陰人¶
　　經濟宏詞十二卷¶
<pb:KR2m0015_WYG_230-22a>¶
　　　汪學信汪以時同編學信字四如以時字太易新¶
　　　安人¶
　　　唐句分韻初集四卷二集四卷續集二卷四集五¶
　　　卷¶
　　　馬瀚撰瀚字炎州順天人¶
　　　政譜十二卷¶
　　　朱栗夷撰栗夷字心菴山陰人¶
　　　是菴日記十四卷¶
<pb:KR2m0015_WYG_230-22b>¶
　　　楊擁編擁字蔚芝號是菴爵里無考¶
　　　例畧曰是編㑹心即録叙次不倫挂漏孔多體殊握要¶
　　　類書纂要三十三卷¶
　　　周魯撰魯字南林無錫人¶
　　　駢語類鑑四卷¶
　　　周池撰池見史類¶
　　　右類書¶
御定佩文齋書畫譜一百卷¶
<pb:KR2m0015_WYG_230-23a>¶
　　　康熈四十四年禮部侍郎孫岳頒等奉¶
勅纂¶
聖祖仁皇帝御製序曰書者六藝之一昔柳公權言心正¶
　則筆正程子謂作字須敬即此是學葢以紀事載言行¶
　之天下垂之乆逺書誠重矣夫書以傳其意而畫以肖¶
　其形事若不相侔其義有可連類而並論者焉蒼頡史¶
　皇以來厯代載籍多能道之而時數相推材智間出繁¶
　重者變而之簡易樸拙者漸而之巧麗亦天地自然之¶
<pb:KR2m0015_WYG_230-23b>¶
　理也其初古文繼為篆𨽻而今之所謂真書行草三者¶
　實權輿於斯矣然三者皆肇興於漢逮夫魏晉去古未¶
　逺多見古人篆𨽻故鍾繇書有其遺法而王羲之踵美¶
　垂徽祧前啟後士林所稱以為歸極矣若圖畫之事始¶
　自秦漢盛於六朝其間作者輩出曹衛顧陸擅能於前¶
　董展孫揚流聲於後隋有何鄭唐則閻呉大抵皆畫佛¶
　像人物下筆輒依故事迨氣韻之超極於潑墨寫生之¶
　精窮於没骨而畫之變盡焉朕萬幾燕閒披覽典册間¶
<pb:KR2m0015_WYG_230-24a>¶
臨書家名蹟每觀前代紀録書畫諸書種類錯互漫無¶
統紀遂即佩文齋所有者編輯之使各以類相從為一¶
百卷凡書畫之源流古今工於此者之姓氏以至聞人¶
之題䟦厯代之鑑藏悉備考而慎其擇亦可謂詳且盡¶
矣昔唐太宗好書親序王羲之傳自以為心慕手追而¶
當時内府之圖籍亦號最盛迄於今日流傳者日逺日¶
少晉唐已為隆古而况前此者乎然溯流者必窮其源¶
習今日之書而不推本於篆𨽻亦猶齊末之觀也故上¶
<pb:KR2m0015_WYG_230-24b>¶
自蒼頡史皇下暨近代皆列焉朕於書畫偶有題䟦檢¶
出數十則以為一卷從諸臣之請也要之尚稽曩昔用¶
以攄適性情泳陶清暇附於古聖人游藝之意並為世¶
之嗜古者樹毫楮之表凖宏考索之㫖趣則牙籖萬卷¶
之中是編其亦可以永傳也夫¶
　　(臣/)等謹按書畫之品昉於齊梁唐張彦逺撰法書¶
　　要録厯代名畫記自謂家世藏法書名畫李綽尚¶
　　書故實亦亟稱之嗣後收藏鑒識家記載日繁大¶
<pb:KR2m0015_WYG_230-25a>¶
　　　抵就所見聞品題真偽若考證之資固未能賅備¶
　　　也我¶
聖祖仁皇帝萬幾餘暇翰墨怡情¶
御製書畫題䟦¶
奎章炳燿雲漢昭回乃復¶
詔輯中秘之藏分門列目博採旁搜訂為兹譜首論其藝¶
　　　次傳其人而¶
宸翰之所品評故府之所題識以及名人手䟦審定真贋¶
<pb:KR2m0015_WYG_230-25b>¶
　　　者咸著録焉¶
　秘殿珠林二十四巻¶
　　　乾隆九年刑部尚書張照等奉¶
　勅編¶
　　(臣/)等謹按晉唐以來書家所繕經典雜列法帖鄧¶
　　椿畫繼分八目亦以仙佛鬼神為首然均未嘗别¶
　　　為一書也我¶
　皇上以二氏之教畛域攸分爰¶
<pb:KR2m0015_WYG_230-26a>¶
　勅内府所藏書畫有闗於釋典道籙者别為編録體例¶
　　　精詳巻端首載¶
三朝宸翰¶
　皇上御筆次列厯代名人書畫而凡印本繡線刻絲之¶
　　　屬以類附焉次為臣工書畫次為石刻木刻經典¶
　　　語録科儀及供奉經像三藏旁羅七籖並列金題¶
　　　玉躞真有出於尋賞鑒之外者已¶
　石渠寳笈四十四卷¶
<pb:KR2m0015_WYG_230-26b>¶
　　　乾隆九年刑部尚書張照等奉¶
　勅編¶
　　(臣/)等謹按書為游藝畫屬考工古未有所謂専門¶
　　　名家也東漢以來始以筆法為能事至書評書斷¶
　　畫品畫記綜甄益精紀載日夥六朝三唐代有傳¶
　　人其於名姓品第收藏著録題䟦古蹟辨别真偽¶
　　或限於一家之見聞或誤於一時之鑒别迄未能¶
　　　羅厥衆美勒為鴻編惟我¶
<pb:KR2m0015_WYG_230-27a>¶
　皇上摛藻為春尺素寸牋天工黙契而¶
　　内府藏弆者復多人間所未睹儲積日富品鑒彌精¶
　勤政之餘萃成鉅帙其次序先册次卷次軸其記載則¶
　　　先書後畫先分後合以及欵式髙廣印記題䟦臚¶
　　　載既詳而¶
列聖宸章¶
　幾餘寳翰尤炳燿於册府之中允為藝林之盛事也已¶
　　　庚子銷夏記八卷　研山齋圖繪集覽三卷¶
<pb:KR2m0015_WYG_230-27b>¶
　　　孫承澤撰承澤見經類¶
　　　(臣/)等謹按承澤品行士論薄之而於鑒别書畫實¶
　　　别具隻眼退居後嘗於夏日録所藏墨蹟畫卷石¶
　　　刻及所見他人處者為之評隲考據詳明名曰銷¶
　　　夏記圖繪集覽三卷成於年八十二時其文多具¶
　　　銷夏記中以有其子炯所補且間有同異處故附¶
　　　録於後别有墨蹟集覽法書集覽四卷則全與銷¶
　　　夏記同無庸複載¶
<pb:KR2m0015_WYG_230-28a>¶
　　無聲詩史七卷¶
　　姜紹書撰紹書見雜家類¶
　　李光映序曰是書出於郡城項氏因多譌脱乃校¶
　　定重刻焉¶
　　書學彚編十巻¶
　　萬斯同撰斯同見經類¶
　　(臣/)等謹按斯同録厯代善書之人凡一千五十四¶
　　搜羅既博考證亦精由其邃於史學也¶
<pb:KR2m0015_WYG_230-28b>¶
　　畫法年紀一卷¶
　　郭礎撰礎字石公江都人順治壬辰進士官至順¶
　　徳府知府¶
　　繪事備考八巻¶
　　王毓賢撰毓賢字星聚鑲紅旗漢軍人官至湖廣¶
　　按察使¶
　　(臣/)等謹按毓賢吏治精敏而案牘之暇不廢賞鑒¶
　　是編先撮録諸家畫法為總論次取古來畫家姓¶
<pb:KR2m0015_WYG_230-29a>¶
　　名事迹以時代分序上自軒轅下至北宋雖祖述¶
　　張彦逺厯代名畫記夏文彦圖繪寳鑑二書而蒐¶
　　輯詳贍一覽周知謂之青出於藍可矣¶
　　書法正傳十卷¶
　　馮武撰武號簡縁常熟人¶
　　(臣/)等謹按武為馮班從子書學頗有淵源此其年¶
　　八十一時所作閲厯既深論斷亦頗可據¶
　　江村銷夏録三卷¶
<pb:KR2m0015_WYG_230-29b>¶
　　髙士竒撰士竒見經類¶
　　式古堂書畫彚考六十卷¶
　　卞永譽撰永譽字令之鑲紅旗漢軍人官至刑部¶
　　侍郎¶
　　王士禎居易録曰卞中丞永譽貽書畫彚考六十¶
　　卷凡詩文題跋悉載上溯魏晉下迄元明所收最¶
　　為詳博¶
　　南宋院畫録八卷¶
<pb:KR2m0015_WYG_230-30a>¶
　　厲鶚撰鶚見史類¶
　　六藝之一録四百六卷續編十二卷¶
　　倪濤撰濤見經類¶
　　(臣/)等謹按此編上下二千年裒輯最富其為例凡¶
　　六曰金器欵識曰刻石文字曰法帖論述曰古今¶
　　書體曰厯朝書論曰厯朝書譜溯其源不遺其流¶
　　觀其通亦窮其變誠書家之統會藝圃之淵林也¶
　　草韻彚編二十六卷¶
<pb:KR2m0015_WYG_230-30b>¶
　　陶南望編南望字遜亭上海人¶
　　石村畫訣一卷¶
　　孔衍栻撰衍栻字石村曲阜人¶
　　厯代畫家姓氏韻編七卷¶
　　顧仲清撰仲清字咸三號松壑嘉興人¶
　　烟雲過眼録二十卷¶
　　周在浚撰在浚見史類¶
　　髙兆跋曰綜計平生所聞見以欣賞之情具書畫¶
<pb:KR2m0015_WYG_230-31a>¶
　　之識謂今人皆及古人曹吳闗荆一顧再顧不復¶
　　累心惟於幽人詞客故老貧交㫁練殘楮皇皇嵗¶
　　月若寢食不暇耳¶
　　小山畫譜二卷¶
　　鄒一桂撰一桂字小山號讓鄉無錫人雍正丁未¶
　　進士官至内閣學士¶
　　(臣/)等謹按一桂所畫花卉得惲夀平之傳此編論¶
　　畫花卉法皆酌採古人微論而知天知地知人知¶
<pb:KR2m0015_WYG_230-31b>¶
　　物之説則未經人道者宜其以繪事之微上邀¶
宸賞非偶然也¶
　　傳神秘要一卷¶
　　蔣驥撰驥字赤霄號勉齋金壇人¶
　　漢溪書法通解八巻¶
　　戈守智撰守智字達夫平湖人¶
　國朝畫徵録三卷　續録二卷¶
　　張庚撰庚見史類¶
<pb:KR2m0015_WYG_230-32a>¶
　　庚自序曰録¶
　國朝之畫家徵其蹟之可信者著於篇凡畫之為庚¶
　　所寓目者以鄙見論著之或聞諸鑒賞家所稱述¶
　　而未徵其蹟槩從附録創始於康熈後壬寅脱稿¶
　　於雍正乙卯又精意識一卷記所見古畫而以論¶
　　畫終焉¶
　　月湖讀畫録一卷¶
　　王樑撰樑震澤人¶
<pb:KR2m0015_WYG_230-32b>¶
　　艷雪齋書品二卷畫苑二卷筆墨紙硯譜一卷¶
　　不著撰人名氏¶
　　右藝術類書畫¶
　　操縵録十卷¶
　　胡世安撰世安見經類¶
　　松風閣琴譜二卷抒懷操一卷¶
　　程雄撰雄字雲松休寧人¶
　　(臣/)等謹按雄嘗學琴於韓昌因取閩人莊臻鳳原¶
<pb:KR2m0015_WYG_230-33a>¶
　　譜重加訂正宫夢仁祁豸佳皆為之序抒懷操三¶
　　十調皆取時人之詞諧以為譜并付梓而行之¶
　　溪山琴况一卷¶
　　徐谼撰谼太倉人¶
　　琴學心聲一卷¶
　　莊臻鳳撰臻鳳號蜨菴江寧人¶
　　琴談二卷¶
　　程允基撰允基字寓山徽州人¶
<pb:KR2m0015_WYG_230-33b>¶
　　琴學内篇一卷外篇一卷¶
　　曹廷棟撰庭棟見經類¶
　　庭棟自序曰棟撰琴學内篇以律合琴即以琴證¶
　　律而知正律之外必有變律還宫五聲必取半律¶
　　實出於琴聲清濁之自然而與蔡氏新書有互相¶
　　發明者若夫以十分定半律以九寸為虚數則與¶
　　蔡氏微有不符至於取應必兼三節定徽俱出均¶
　　分制絃則巨細同歸律位則分寸各具固新書所¶
<pb:KR2m0015_WYG_230-34a>¶
　　未備亦漢唐以來諸書所未論及也外篇薈萃古¶
　　今琴説妄以已意按其是非非敢譏議前人葢不¶
　　如是無以明其理之必然與其用之變化也¶
　　右藝術類琴譜¶
　　印存初集二卷印存元覽二卷¶
　　胡正言篆正言字曰從海陽人前明嘗官武英殿¶
　　中書舍人¶
　　(臣/)等謹按古人摹印之法以端重為宗明文彭何¶
<pb:KR2m0015_WYG_230-34b>¶
　　震二家篆刻最著然彭喜秀雅而傷於娬媚震尚¶
　　蒼勁而故示圭稜其末流均不能無失正言以摹¶
　　印名於時頗能矯兩家之弊是編乃其印譜朱印¶
　　者為初集墨印者為元覽凡名字印十之八齋閣¶
　　印十之一鐫成語者十之一¶
　　印典八卷¶
　　朱象賢撰象賢號清溪呉縣人¶
　　白長庚序曰印典引宋王基梅菴雜記蝸廬筆記¶
<pb:KR2m0015_WYG_230-35a>¶
　　　葉氏游藝雜述元宋無考古紀畧四書皆得之檇¶
　　　李曹氏鈔本為諸家所未見¶
　　　右藝術類篆刻¶
　　　(臣/)等謹按漢藝文志曰道者秉要執本清虗以自¶
　　　守卑弱以自持有合於謙讓之義自神仙之流赤¶
　　　松子魏伯陽以煉養之術著盧生李少君以服餌¶
　　　之方傳淮南鴻寳秘鍊丹鉛北魏謙之訣傳齋醮¶
　　　以逮張魯杜充庭輩又以符籙科教為事異軌殊¶
<pb:KR2m0015_WYG_230-35b>¶
　　　趨源流不一要於清净無為之㫖益背而馳此與¶
　　　老莊之學所以不容混為一也今仍馬考之舊仍¶
　　　析道家神仙為二至釋氏一門昉於阮孝緒七録¶
　　　而阮録本列神仙之上四庫全書已師其例今亦¶
　　　謹遵編次焉¶
御定道徳經注二卷¶
　　　順治十三年¶
世祖章皇帝御撰¶
<pb:KR2m0015_WYG_230-36a>¶
世祖章皇帝御製序曰朕聞道者先天地而為萬物宗生¶
　生化化莫得而名者也惟至人凝道於身故其徳為𤣥¶
　徳而其言為聖言老子道貫天人徳超品彚著書五千¶
　餘言明清浄無為之㫖然其切於身心明於倫物世固¶
　鮮能知之也嘗觀其告孔子曰為人子者無以有己為¶
　人臣者無以有己而仲尼答曽子之問禮每曰吾聞諸¶
　老耼豈非以人能清浄無為則忠孝油然而生禮樂合¶
　同而化乎猶龍之歎良有以也自河上公而後注者甚¶
<pb:KR2m0015_WYG_230-36b>¶
　衆或以為修煉或以為權謀斯皆以小智窺測聖人失¶
　其意矣開元洪武之注雖各有發明亦未彰全㫖朕以¶
　聖言𤣥逺末學多岐茍不折衷以理恐益滋譌誤用是¶
　博叅衆説芟繁去支釐為一注理取其簡而明辭取其¶
　約而逺未知於經意果有合否然老子之書原非虚無¶
　寂滅之説權謀術數之談是注也於日用常行之理治¶
　心治國之道或亦不相逕庭也爰序諸簡端以明大㫖¶
　云¶
<pb:KR2m0015_WYG_230-37a>¶
　　　(臣/)等謹按司馬遷謂河上丈人通老子而不稱其¶
　　　有注漢書藝文志亦僅載其書未以注聞自隋經¶
　　　籍志以下注其書者始衆魏王弼宋蘇轍元吳澄¶
　　　明焦竑之流代有言詮徵諸典籍誠以道徳五千¶
　　　餘言特揭無為之㫖實足發人忠孝敬順之思迥¶
　　　異於他子書之偏駁也然注釋滋多謬悠日甚我¶
世祖章皇帝知化窮神深明奥㫖¶
親灑丹毫撰為此注大學士成克鞏等承¶
<pb:KR2m0015_WYG_230-37b>¶
命編校闢諸解之虚無析羣言之淆亂使人知老子之教¶
　　　不外尋常日用之間於以返樸還淳滌瑕盪穢夫¶
　　　是以於萬斯年永臻寧一之休也¶
　　　老子説畧二卷¶
　　　張爾岐撰爾岐見經類¶
　　　爾岐自序曰流覽本文讀有未通輒以己意占度¶
　　　稍加一二言於句讀隙間覺大義犂然迴視諸註¶
　　　勿計不能讀亦已不欲讀矣¶
<pb:KR2m0015_WYG_230-38a>¶
　　古今南華内篇講録十卷¶
　　不著撰人名氏¶
　　(臣/)等謹按是編題林屋洞藏書以郭象注為今本¶
　　以向秀註為古本然秀註雖間見於陸徳明經典¶
　　釋文至陳振孫作書録解題已稱亡佚又何從而¶
　　見其真本至於南華之名不知為唐天寳所尊而¶
　　疑為郭向所加則其人考古之學亦可見矣¶
　　陰符經註一卷¶
<pb:KR2m0015_WYG_230-38b>¶
　　李光地撰光地見經類¶
　　南華評註(無卷/數)¶
　　張坦撰坦字方平號一菴泰安人¶
　　坦自序曰廣求古注數十餘家採其簡當刪其繁¶
　　蕪又叅以己意為之評釋别為或問十條列於卷¶
　　首¶
　　莊子解三卷¶
　　吳世尚撰世尚貴池人¶
<pb:KR2m0015_WYG_230-39a>¶
　　南華通七卷¶
　　孫嘉淦撰嘉淦見經類¶
　　南華本義二卷¶
　　林仲懿撰仲懿爵里未詳¶
　　列子辨二卷¶
　　不著撰人名氏前有康熈後壬寅自序署其號曰¶
　　復堂¶
　　道徳經編註二卷¶
<pb:KR2m0015_WYG_230-39b>¶
　　胡與髙撰與髙字岱瞻黟縣人雍正癸卯舉人¶
　　與髙自述曰老子今本相沿章句多舛乃遍訪古¶
　　本考正其文併注釋其義云¶
　　南華簡鈔四卷¶
　　徐廷槐撰廷槐字立三號笠山會稽人雍正庚戌¶
　　進士¶
　　道徳經懸解二卷¶
　　黄元御撰元御見經類¶
<pb:KR2m0015_WYG_230-40a>¶
　　道徳經註二卷附陰符經註一卷¶
　　徐大椿撰大椿見醫家類¶
　　道徳經注例畧曰老氏之學與六經㫖趣各有不¶
　　同六經為中古以後文物極盛之書老氏所云養¶
　　生修徳治國用兵之法皆本上古聖人相傳之精¶
　　意故其教與黄帝並稱其用甚簡其效甚速漢時¶
　　循吏師其一二已稱極治¶
　　南華摸象記八卷¶
<pb:KR2m0015_WYG_230-40b>¶
　　張世犖撰世犖字無夜錢塘人乾隆甲子舉人¶
　　(臣/)等謹按世犖之學以禪為宗因以禪解莊子其¶
　　篇目皆依佛經之例以内篇之名標曰某品分割¶
　　併附又各敘其宗㫖於每篇之首云¶
　　右道家¶
　　正宏集一卷¶
　　釋本果撰本果字曠圜潮州靈山寺僧¶
　　(臣/)等謹按韓愈與大顛遊見與孟簡書中後人遂¶
<pb:KR2m0015_WYG_230-41a>¶
　　為大顛别傳依託簡作並偽為愈與大顛三書陳¶
　　振孫書録解題嘗力辨其妄是書仍侈談韓愈皈¶
　　依大顛事葢猶沿襲宗門統要之説以復闢佛之¶
　　讐也¶
　　南宋元明僧寳傳十五卷¶
　　釋自融撰始末未詳¶
　　(臣/)等謹按宋僧恵洪撰有僧寳傳一編自融乃復¶
　　采宋建炎丁未至¶
<pb:KR2m0015_WYG_230-41b>¶
　國朝順治丁亥凡五百二十一年中得九十七人各¶
　　系傳贊續為此編¶
　　現果隨録一卷¶
　　僧戒顯撰戒顯字悔堂順治間居杭州靈隠寺¶
　　右釋氏¶
　　列仙通記六十卷¶
　　薛大訓撰大訓字六詁吳縣人¶
　　(臣/)等謹按是書採録道藏神仙凡八百七十七人¶
<pb:KR2m0015_WYG_230-42a>¶
　　時代舛錯真妄雜糅華亭王宗熈兄弟為之序尤¶
　　怪誕無稽初名神仙通鑑順治己丑重刋改今名¶
　　真詮二卷¶
　　不著撰人名氏據後跋當為順治中人¶
　　自序曰葆真子所留真詮余嘗刪節之猶病其多¶
　　今重為訂正¶
　　果山修道居志二卷¶
　　葉鉁撰鉁見儒家類¶
<pb:KR2m0015_WYG_230-42b>¶
　　參同契章句一卷¶
　　李光地撰光地見經類¶
　　光地自序曰參同契者參之而同契也三相類者¶
　　三字之義疏爾魏氏作參同契自謂闕畧未備復¶
　　作三相類一篇互相解剥而二千年未有知者心¶
　　之不達則竊易舊簡以就膚見故此書獨無完編¶
　　惟漢魏叢書所載似是原本間有竄悞不多也獨¶
　　其不知中斷二書及截立標題亦庸末者之妄¶
<pb:KR2m0015_WYG_230-43a>¶
　　參同契注二卷¶
　　陳兆成撰兆成字宜赤上虞人¶
　　得一參五七卷¶
　　姜中貞撰中貞會稽人¶
　　(臣/)等謹按是書闡明修煉之㫖所註陰符經道徳¶
　　經各一卷參同契三卷黄庭經悟真篇各一卷為¶
　　書凡五故以得一參五名之¶
　　萬夀仙書四卷¶
<pb:KR2m0015_WYG_230-43b>¶
　　曹無極編無極字若水金壇人¶
　　古文周易參同契註八卷¶
　　袁仁林撰仁林字振千三原人¶
　　古參同契集注六卷¶
　　劉吳龍撰吳龍字紹聞南昌人雍正癸卯進士官¶
　　至刑部尚書諡清慤¶
　　吳龍自序曰參同契自明楊慎掘地得原本經傳¶
　　始分因本元俞琰發揮而為是注¶
<pb:KR2m0015_WYG_230-44a>¶
　　右神仙¶
　¶
　¶
　¶
　¶
　¶
　¶
　¶
<pb:KR2m0015_WYG_230-44b>¶
　¶
　¶
　¶
　¶
　¶
　¶
　¶
皇朝文獻通考卷二百三十¶
