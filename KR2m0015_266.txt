# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:39.620797
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百六十六
<pb:KR2m0015_WYG_266-1a>¶
欽定四庫全書¶
皇朝文獻通考卷二百六十六¶
　象緯考(十一/)¶
　　月五星凌犯¶
　　(臣/)等謹按馬端臨考月五星凌犯咸據諸史列占¶
　　應今欽天監於月星相距之度分皆可預推葢由¶
　　行度遲速經緯逺近得之則端臨所謂史氏記述¶
　　豈足憑姑述故事廣異聞者無庸仍其例也兹闡¶
<pb:KR2m0015_WYG_266-1b>¶
　　明夫凌犯之數理焉¶
　　太隂與五星恒星相距十七分以内曰凌十八分¶
　　以外曰犯兩緯同度曰掩¶
　　以本日太隂經度在星前次日太隂經度在星後¶
　　為入限緯度在北為上在南為下如同在黄道北¶
　　逺者為在上近者為在下同在黄道南近者為在¶
　　上逺者為在下太隂在上者以二度為距限太隂¶
　　在下者以一度為距限¶
<pb:KR2m0015_WYG_266-2a>¶
　　五星自相距及與恒星相距三分以内曰凌四分¶
　　以外曰犯兩緯同度曰掩¶
　　以本日此星經度在彼星前次日此星經度在彼¶
　　星後為入限緯度無論在上在下皆以一度為距¶
　　限五星自相距以行速者為凌犯之星行遲者為¶
　　受凌犯之星如遲速相同而一順一逆則以順行¶
　　者為凌犯之星逆行者為受凌犯之星¶
　　太隂與五星皆循黄道右旋皆得相距¶
<pb:KR2m0015_WYG_266-2b>¶
　　太隂行黄道南北不過六度填星行黄道南北不¶
　　過三度嵗星行黄道南北不過二度熒惑行黄道¶
　　南北不過五度太白行黄道南北不過十度辰星¶
　　行黄道南北不過四度故太隂每凌犯五星五星¶
　　每自相凌犯¶
　　恒星在黄道南北三度以内者太隂五星皆得與¶
　　相距四度以内者太隂填星熒惑太白辰星得與¶
　　相距五度以内者太隂熒惑太白辰星得與相距六¶
<pb:KR2m0015_WYG_266-3a>¶
　　度以内者太隂熒惑太白得與相距七度以内者¶
　　太隂太白得與相距十度以内者太白得與相距¶
　　紫微垣諸星皆在黄道北二十度外太隂五星莫¶
　　得犯之¶
　　太微垣右執法星右上將星左執法星左上相星¶
　　長垣第三星第四星靈臺三星明堂第一星第二¶
　　星在黄道南北三度内太隂五星皆得犯之長垣¶
　　第一星在黄道北四度内太隂填星熒惑太白辰¶
<pb:KR2m0015_WYG_266-3b>¶
　　星得犯之内屏第二星謁者星在黄道北五度内¶
　　太隂熒惑太白辰星得犯之内屏第一星第三星¶
　　右次將星長垣第二星明堂第三星在黄道南北¶
　　六度内太隂熒惑太白得犯之五帝座第五星三¶
　　公第一星第三星内屏第四星右次相星左次相¶
　　星在黄道北十度内太白得犯之其他諸星在黄¶
　　道北十度外莫得犯之¶
　　天市垣左垣牆宋星在黄道北十度内太白得犯¶
<pb:KR2m0015_WYG_266-4a>¶
　　之其他諸星在黄道北十度外莫得犯之¶
　　角宿角第一星平道二星進賢二星在黄道南北¶
　　三度内太隂五星皆得犯之天門第二星在黄道¶
　　南六度内太隂熒惑太白得犯之角第二星天門¶
　　第一星在黄道南北十度内太白得犯之¶
　　亢宿亢第一星第四星在黄道北三度内太隂五¶
　　星皆得犯之折威第六星第七星在黄道南七度¶
　　内太隂太白得犯之亢第二星折威第二星第三¶
<pb:KR2m0015_WYG_266-4b>¶
　　星第四星第五星在黄道南北十度内太白得犯¶
　　之其他諸星在黄道南北十一度外莫得犯之¶
　　氐宿氐第一星第二星在黄道南北三度内太隂¶
　　五星皆得犯之第三星在黄道北五度内太隂熒¶
　　惑太白辰星得犯之第四星天輻二星在黄道南¶
　　北十度内太白得犯之其他諸星在黄道南北十¶
　　度外莫得犯之¶
　　房宿房第三星第四星鍵閉星鈎鈴二星東咸第¶
<pb:KR2m0015_WYG_266-5a>¶
　　三星第四星日星在黄道南北三度内太隂五星¶
　　皆得犯之罰第三星西咸第三星第四星東咸第¶
　　二星在黄道北四度内太隂填星熒惑太白辰星¶
　　得犯之房第一星在黄道南五度内太隂熒惑太¶
　　白辰星得犯之東咸第一星在黄道北六度内太¶
　　隂熒惑太白得犯之西咸第二星在黄道北七度¶
　　内太隂太白得犯之房第二星罰第二星在黄道¶
　　南北八度内太白得犯之其他諸星在黄道南北¶
<pb:KR2m0015_WYG_266-5b>¶
　　十三度外莫得犯之¶
　　心宿心第一星第二星在黄道南四度内太隂填¶
　　星熒惑太白辰星得犯之第三星在黄道南六度¶
　　内太隂熒惑太白得犯之其積卒二星在黄道南¶
　　十二度外莫得犯之¶
　　尾宿天江第三星第四星在黄道南三度内太隂¶
　　五星皆得犯之第二星在黄道南四度内太隂填¶
　　星熒惑太白辰星得犯之第一星在黄道南五度¶
<pb:KR2m0015_WYG_266-6a>¶
　　内太隂熒惑太白辰星得犯之其他諸星在黄道¶
　　南十一度外莫得犯之¶
　　箕宿第一星第二星糠星在黄道南六度内太隂¶
　　熒惑太白得犯之其他諸星在黄道南十一度外¶
　　莫得犯之¶
　　斗宿南斗第二星第三星天籥第一星至第六星¶
　　建第一星至第三星天雞第二星狗第二星在黄¶
　　道南北三度内太隂五星皆得犯之南斗第四星¶
<pb:KR2m0015_WYG_266-6b>¶
　　天籥第七星建第四星狗第一星在黄道南北四¶
　　度内太隂填星熒惑太白辰星得犯之南斗第一¶
　　星第五星天籥第八星建第五星在黄道南北五¶
　　度内太隂熒惑太白辰星得犯之天雞第一星狗¶
　　國第一星第二星在黄道南北六度内太隂熒惑¶
　　太白得犯之南斗第六星建第六星狗國第三星¶
　　第四星在黄道南北七度内太隂太白得犯之其¶
　　他諸星在黄道南北十二度外莫得犯之¶
<pb:KR2m0015_WYG_266-7a>¶
　　牛宿牽牛第四星第五星第六星羅堰第二星在¶
　　黄道北二度内太隂五星皆得犯之羅堰第一星¶
　　第三星在黄道南北四度内太隂填星熒惑太白¶
　　辰星得犯之牽牛第一星在黄道北五度内太隂¶
　　熒惑太白辰星得犯之第二星天田第四星在黄¶
　　道南北七度内太隂太白得犯之牽牛第三星天¶
　　田第二星第三星在黄道南北九度内太白得犯¶
　　之其他諸星在黄道南北十一度外莫得犯之¶
<pb:KR2m0015_WYG_266-7b>¶
　　女宿周二星秦二星代第一星越星鄭星在黄道¶
　　南三度内太隂五星皆得犯之趙二星在黄道南¶
　　四度内太隂填星熒惑太白辰星得犯之齊星楚¶
　　星在黄道南五度内太隂熒惑太白辰星得犯之¶
　　代第二星魏星韓星在黄道南六度内太隂熒惑¶
　　太白得犯之晉星燕星在黄道南七度内太隂太¶
　　白得犯之婺女第一星第二星在黄道北九度内¶
　　太白得犯之其他諸星在黄道北十一度外莫得¶
<pb:KR2m0015_WYG_266-8a>¶
　　犯之¶
　　虛宿哭二星泣二星天壘城第四星至第七星在¶
　　黄道南北三度内太隂五星皆得犯之天壘城第¶
　　二星第三星第八星第九星在黄道北四度内太¶
　　隂填星熒惑太白辰星得犯之第十星第十三星¶
　　在黄道北五度内太隂熒惑太白辰星得犯之第¶
　　十一星第十二星在黄道北六度内太隂熒惑太¶
　　白得犯之虛第一星在黄道北九度内太白得犯¶
<pb:KR2m0015_WYG_266-8b>¶
　　之其他諸星在黄道南北十三度外莫得犯之¶
　　危宿虛梁第四星在黄道北三度内太隂五星皆¶
　　得犯之第三星在黄道北四度内太隂填星熒惑¶
　　太白辰星得犯之第一星第二星在黄道北五度¶
　　内太隂熒惑太白辰星得犯之墳墓第一星至第¶
　　三星在黄道北九度内太白得犯之其他諸星在¶
　　黄道北十度外莫得犯之¶
　　室宿壘壁陣第三星至第十星羽林軍第十七星¶
<pb:KR2m0015_WYG_266-9a>¶
　　至第二十二星第四十星至第四十三星在黄道¶
　　南三度内太隂五星皆得犯之壘壁陣第一星第¶
　　二星羽林軍第一星第十六星第二十三星第二¶
　　十四星第三十七星至第三十九星在黄道南五¶
　　度内太隂熒惑太白辰星得犯之壘壁陣第十一¶
　　星第十二星羽林軍第二星第十五星第二十五¶
　　星在黄道南六度内太隂熒惑太白辰星得犯之¶
　　羽林軍第三星第十三星第十四星第二十六星¶
<pb:KR2m0015_WYG_266-9b>¶
　　第二十七星第三十六星在黄道南十度内太白¶
　　得犯之其他諸星在黄道南北十度外莫得犯之¶
　　壁宿雲雨第二星第三星在黄道北三度内太隂¶
　　五星皆得犯之第一星第四星土公第二星在黄¶
　　道北四度内太隂填星熒惑太白辰星得犯之霹¶
　　靂第二星第四星第五星土公第一星在黄道北¶
　　七度内太隂太白得犯之霹靂第一星第三星在¶
　　黄道北九度内太白得犯之其他諸星在黄道南¶
<pb:KR2m0015_WYG_266-10a>¶
　　北十二度外莫得犯之¶
　　奎宿外屏第一星至第四星在黄道南北三度内¶
　　太隂五星皆得犯之第五星在黄道南五度内太¶
　　隂熒惑太白辰星得犯之第六星第七星在黄道¶
　　南九度内太白得犯之其他諸星在黄道南北十¶
　　二度外莫得犯之¶
　　婁宿右更第三星第四星左更第三星至第五星¶
　　在黄道南北三度内太隂五星皆得犯之右更第二¶
<pb:KR2m0015_WYG_266-10b>¶
　　星第五星左更第二星在黄道北五度内太隂熒¶
　　惑太白辰星得犯之婁第二星左更第一星在黄¶
　　道北七度内太隂太白得犯之婁第一星第三星¶
　　右更第一星天倉第一星在黄道南北十度内太¶
　　白得犯之其他諸星在黄道南北十五度外莫得¶
　　犯之¶
　　胃宿天囷第五星在黄道南五度内太隂熒惑太¶
　　白辰星得犯之第四星第六星天廪第一星在黄¶
<pb:KR2m0015_WYG_266-11a>¶
　　道南六度内太隂熒惑太白得犯之天廪第二星¶
　　在黄道南七度内太隂太白得犯之天廪第三星¶
　　第四星天囷第三星第七星在黄道南十度内太¶
　　白得犯之其他諸星在黄道南北十度外莫得犯¶
　　之¶
　　昴宿月星天隂第一星第三星第四星在黄道南¶
　　北三度内太隂五星皆得犯之礪石第三星天隂¶
　　第二星第五星在黄道北四度内太隂填星熒惑¶
<pb:KR2m0015_WYG_266-11b>¶
　　太白辰星得犯之昴七星礪石第二星在黄道北¶
　　五度内太隂熒惑太白辰星得犯之礪石第四星¶
　　在黄道北七度内太隂太白得犯之天阿第一星¶
　　礪石第一星在黄道北九度内太白得犯之其他¶
　　諸星在黄道南北十一度外莫得犯之¶
　　畢宿畢第一星第二星天街二星天高四星諸王¶
　　第二星至第六星天闗星在黄道南三度内太隂¶
　　五星皆得犯之畢第三星諸王第一星在黄道南¶
<pb:KR2m0015_WYG_266-12a>¶
　　北四度内太隂填星熒惑太白辰星得犯之畢第¶
　　四星至第七星附耳星五車第五星在黄道南北¶
　　六度内太隂熒惑太白得犯之天節第一星至第¶
　　三星在黄道南七度内太隂太白得犯之畢第八¶
　　星柱第七星至第九星天潢第三星天節第四星¶
　　至第六星參旗第一星第二星在黄道南北十度¶
　　内太白得犯之其他諸星在黄道南北十度外莫¶
　　得犯之¶
<pb:KR2m0015_WYG_266-12b>¶
　　觜宿司怪第一星第二星在黄道南北三度内太¶
　　隂五星皆得犯之第三星第四星在黄道南四度¶
　　内太隂填星熒惑太白辰星得犯之其他諸星在¶
　　黄道南北十三度外莫得犯之¶
　　參宿諸星皆在黄道南十六度外太隂五星莫得¶
　　犯之¶
　　井宿東井第一星第二星第五星至第七星鉞星¶
　　天罇三星積薪星水位第四星在黄道南北三度¶
<pb:KR2m0015_WYG_266-13a>¶
　　内太隂五星皆得犯之東井第八星五諸侯第三¶
　　星至第五星北河第三星水位第三星在黄道南¶
　　北六度内太隂熒惑太白得犯之東井第三星水¶
　　府第三星第四星在黄道南七度内太隂太白得¶
　　犯之水府第一星第二星五諸侯第二星北河第¶
　　一星水位第一星在黄道南北十度内太白得犯¶
　　之其他諸星在黄道南北十度外莫得犯之¶
　　鬼宿輿鬼第一星第二星第四星積尸氣星在黄¶
<pb:KR2m0015_WYG_266-13b>¶
　　道南北三度内太隂五星皆得犯之輿鬼第三星¶
　　爟第二星在黄道北四度内太隂填星熒惑太白¶
　　辰星得犯之爟第一星在黄道北六度内太隂熒¶
　　惑太白得犯之第三星第四星在黄道北九度内¶
　　太白得犯之其他諸星在黄道南十七度外莫得¶
　　犯之¶
　　栁宿酒旗第一星第二星在黄道南北三度内太¶
　　隂五星皆得犯之第三星在黄道南六度内太隂¶
<pb:KR2m0015_WYG_266-14a>¶
　　熒惑太白得犯之其栁八星在黄道南十一度外¶
　　莫得犯之¶
　　星宿軒轅第十四星至第十七星在黄道南北三¶
　　度内太隂五星皆得犯之第十三星在黄道北六¶
　　度内太隂熒惑太白得犯之第八星第九星第十¶
　　二星在黄道北九度内太白得犯之其他諸星在¶
　　黄道南北十四度外莫得犯之¶
　　張翼軫三宿諸星皆在黄道南十度外太隂五星¶
<pb:KR2m0015_WYG_266-14b>¶
　　莫得犯之¶
　¶
　¶
　¶
　¶
　¶
　¶
皇朝文獻通考卷二百六十六¶
