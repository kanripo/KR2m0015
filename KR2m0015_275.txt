# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:39.870505
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百七十五
<pb:KR2m0015_WYG_275-1a>¶
欽定四庫全書¶
皇朝文獻通考卷二百七十五¶
　輿地考(七/)¶
　　江蘇省¶
　　(臣/)等謹按禹貢以揚州次徐州之後而職方氏辨¶
　　九州之地首列揚州殆以其幅員廣逺有逈越乎¶
　　他州者歟今之江蘇安徽江西浙江福建五省皆¶
　　古揚州地所謂北距淮而東南距海者惟江蘇省¶
<pb:KR2m0015_WYG_275-1b>¶
　　實兼之其在古者厥土塗泥厥田下下自漢以後¶
　　財賦漸擴今且為九州之上腴矣其民風土俗在¶
　　周以前號曰勾吳春秋而降文物肇興今則郁郁¶
　　彬彬復為海内稱首葢風氣之轉移其來已久而¶
　　培養調爕薫陶漸漬因有所以益其盛而美其備¶
　　者我¶
　朝厚澤深仁覃敷遐邇而三吳繁富之地彌切民依¶
　　自¶
<pb:KR2m0015_WYG_275-2a>¶
列聖相承殷勤南顧凡夫河渠之奠定水利之疏通靡不¶
　　　備舉至於特免浮糧頻除正賦¶
　温膏稠疊江表之霑被為尤多是以民生日厚民俗日¶
　　　淳為寰宇之名區而¶
　　國家之奥府實有非他省所得而絜衡者至於每省¶
　　　各一㑹城而兹則江寧與蘇州並為都㑹良由土¶
　　　沃人殷孳殖寖廣故政事條目日以益繁斟酌變¶
　　　通因時立制固經野之道則然矣¶
<pb:KR2m0015_WYG_275-2b>¶
　　　江蘇明初為應天府嘗置江南行省尋罷永樂時¶
　　　改建北京正統時定北京為京師以建康為南京¶
　　　仍設部科寺院以各府州直𨽻南京共領府十四¶
　　　州四其應天蘇州松江常州鎮江淮安揚州七府¶
　　　徐州一州為今下江地又置南京五軍都督府及¶
　　　中都留守司領諸衛其蘇州松江之蘇州金山等¶
　　　二十一衛十一所又别𨽻於北京之中軍都督府¶
　　本朝定江南改應天府為江寧府罷南直𨽻改設江¶
<pb:KR2m0015_WYG_275-3a>¶
　　南布政使司按察使司駐江寧府設江寧巡撫駐¶
　　蘇州領江寧蘇州松江常州鎮江五府别設鳯廬¶
　　巡撫駐淮安領淮安揚州及鳯陽廬州四府徐州¶
　　一州至安徽等五府三州則又以操江兼巡撫事¶
　　領之順治四年設江南江西河南總督亦駐江寧¶
　　府五年令專轄江南江西六年以漕運總督兼巡¶
　　撫事轄淮揚等四府一州十六年仍設鳯廬巡撫¶
　　十八年移右布政使司駐蘇州府轄江蘇松常鎮¶
<pb:KR2m0015_WYG_275-3b>¶
　　五府其左布政使司仍寄治江寧轄安徽寧池太¶
　　盧鳯淮揚九府徐滁和廣徳四州康熙元年以操¶
　　江軍務歸並總督専設安徽巡撫三年分設兩按¶
　　察使司一仍駐江寧轄江蘇等五府及淮揚等四¶
　　府一州其一移駐安慶轄安徽等五府三州五年¶
　　裁鳯廬巡撫以淮揚徐二府一州歸併江蘇巡撫¶
　　以鳯廬二州歸併安徽巡撫其布政按察二司領¶
　　地各如巡撫之數六年停左右布政之名定為江¶
<pb:KR2m0015_WYG_275-4a>¶
　　蘇安徽兩布政使司各不相統十三年總督停轄¶
　　江西二十一年仍轄江蘇安徽江西三省雍正二¶
　　年升蘇州府之太倉州揚州府之通州淮安府之¶
　　海邳二州並為直𨽻州八年移江蘇按察使司亦¶
　　駐蘇州府十一年升徐州為府仍改邳州為屬州¶
　　乾隆二十五年定江蘇設兩布政使司一駐江寧¶
　　領江淮揚徐四府海通二州一駐蘇州領蘇松常¶
　　鎮四府太倉一州以安徽布政使司還治安慶江¶
<pb:KR2m0015_WYG_275-4b>¶
　　蘇省凡領府八直𨽻州三各衛所俱以次裁并入¶
　　州縣其存者俱專司漕運不治民事東西距九百¶
　　五十里南北距一千一百六十里東至太倉州崇¶
　　明縣大海七百七十里西至安徽和州界一百八¶
　　十里南至寧國府宣城縣界二百五十里北至山¶
　　東沂州府郯城縣界九百十里東南至松江府金¶
　　山縣海岸九百三十里西南至安徽太平府當塗¶
　　縣治一百三十五里東北至山東沂州府日照縣¶
<pb:KR2m0015_WYG_275-5a>¶
　　界八百三十里西北至河南歸徳府虞城縣界九¶
　　百四十里在¶
　京師南二千四百里¶
　　江寧府為省治東西距三百四十里南北距三百¶
　　八十里東至鎮江府丹陽縣界一百六十里西至¶
　　安徽和州界一百八十里南至安徽寧國府宣城¶
　　縣界二百四十里北至安徽泗州天長縣界一百¶
　　四十里南至鎮江府溧陽縣界一百九十里西南¶
<pb:KR2m0015_WYG_275-5b>¶
　　至安徽太平府當塗縣界一百三十五里東北至¶
　　揚州府儀徴縣治一百三十五里西北至安徽滁¶
　　州界一百四十里自府治至¶
　京師二千四百四十五里明初建都於此改為應天¶
　　府永樂二年以為行在正統六年定為南京置府¶
　　如故共領縣八¶
　本朝改為江寧府初為江南省城後分江蘇省此為¶
　　江蘇安徽江西三省總督治雍正八年以溧陽縣¶
<pb:KR2m0015_WYG_275-6a>¶
　　往屬鎮江府乾隆二十五年分置江寧等處布政¶
　　使司領江寧淮安揚州徐州四府海通二州治江¶
　　寧府與蘇州府並為省㑹之地凡領縣七¶
　　上元縣(附郭治府/東北境)¶
　　江寧縣(附郭治府/西南境)¶
　　句容縣(在府東/九十里)¶
　　溧水縣(在府東南一/百四十里)¶
　　髙淳縣(在府東南二/百四十里)¶
<pb:KR2m0015_WYG_275-6b>¶
　　江浦縣(在府西北/四十里)¶
　　六合縣(在府北一/百二十里)¶
　　淮安府在江寧府北五百里蘇州府西北七百五¶
　　十里東西距四百四十里南北距二百六十里東¶
　　至海州界二百三十里西至安徽鳯陽府虹縣界¶
　　二百一十里南至揚州府寶應縣界八十里北至¶
　　海州沐陽縣界一百八十里東南至揚州府泰州¶
　　治四百九十里西南至安徽泗州治一百八十里¶
<pb:KR2m0015_WYG_275-7a>¶
　　東北至海一百八十里西北至徐州府宿遷縣界¶
　　一百九十里自府治至¶
　京師一千九百七十五里明為淮安府直𨽻南京降¶
　　安東州為縣共領州二縣九¶
　本朝初屬江南省後分屬江蘇省雍正二年升海州¶
　　邳州為直𨽻州以贛榆沐陽二縣屬海州宿遷睢¶
　　寧二縣屬邳州九年増置阜寧縣凡領縣六¶
　　山陽縣(附/郭)¶
<pb:KR2m0015_WYG_275-7b>¶
　　阜寧縣(在府東北一百六十里雍正九/年析山陽鹽城二縣地置縣)¶
　　鹽城縣(在府東南二/百四十里)¶
　　清河縣(在府西少北三十里宋以淮陰縣地置清/河縣舊治大清河口元泰定時移治於甘)¶
　　(羅城天厯元年復移小清河口明宋又移甘羅城/  本朝初復還黄河北岸舊治乾隆二十五年移)¶
　　(於清江浦/為今治)¶
　　安東縣(在府東北/六十里)¶
　　桃源縣(在府西一/百二十里)¶
　　揚州府在江寧府東北二百十里蘇州府西北四¶
<pb:KR2m0015_WYG_275-8a>¶
　　百四十五里東西距四百七十里南北距三百里¶
　　東至海岸接通州如臯縣界三百六十里西至江¶
　　寧府六合縣界一百十里南至大江接鎮江府丹¶
　　徒縣界四十里北至淮安府山陽縣界二百六十¶
　　里東南至通州泰興縣界八十里西南渡江至江寧¶
　　府治二百十里東北至海岸三百里西北至安徽¶
　　泗州盱眙縣界二百五十一里自府治至¶
　京師二千三百七十五里明初改揚州路為淮海府¶
<pb:KR2m0015_WYG_275-8b>¶
　　又改維揚府尋為揚州府直𨽻南京降真州為儀¶
　　徴縣髙郵府為屬州共領州三縣七¶
　本朝初屬江南省後分屬江蘇省康熙十一年省海¶
　　門縣雍正二年升通州為直𨽻州以如臯縣及泰¶
　　興縣徃屬九年増置甘泉縣乾隆四十年増置東¶
　　臺縣凡領州二縣六¶
　　江都縣(附郭治/府東境)¶
　　甘泉縣(附郭治府西境雍正九年析江/都縣地置縣與江都並為府治)¶
<pb:KR2m0015_WYG_275-9a>¶
　　儀徴縣(在府西南七十里舊儀真/縣雍正元年改儀徴縣)¶
　　髙郵州(在府北少東/一百二十里)¶
　　興化縣(在府東北一/百六十五里)¶
　　寶應縣(在府北二/百四十里)¶
　　泰州(在府東一/百二十里)¶
　　東臺縣(在府東二百四十里乾/隆四十年析泰州地置)¶
　　徐州府在江寧府西北七百三十里蘇州府西北¶
　　一千二百里東西距三百五十里南北距二百四¶
<pb:KR2m0015_WYG_275-9b>¶
　　十里東至海州沐陽縣界一百四十里西至河南¶
　　歸徳府虞城縣界二百十里南至安徽鳯陽府宿¶
　　州界一百二十里北至山東兖州府滕縣界一百¶
　　二十里東南至鳯陽府靈璧縣治一百九十里西¶
　　南至歸徳府永城縣治二百二十里東北至兖州¶
　　府嶧縣治一百四十五里西北至兖州府魚臺縣¶
　　治二百里自府治至¶
　京師一千一百六十五里明為徐州屬鳯陽府後直¶
<pb:KR2m0015_WYG_275-10a>¶
　　𨽻南京共領縣四其邳州别屬淮安府¶
　本朝初屬江南省後分屬江蘇省雍正二年升邳州¶
　　為直𨽻州十一年升徐州為府増置銅山縣又以¶
　　邳州及所領宿遷睢寧二縣來屬凡領州一縣七¶
　　銅山縣(附郭雍正十一年升州為/府以州地置縣為府治)¶
　　蕭縣(在府西/五十里)¶
　　碭山縣(在府西北一/百六十里)¶
　　豐縣(在府西一/百五十里)¶
<pb:KR2m0015_WYG_275-10b>¶
　　沛縣(在府西北一/百二十里)¶
　　邳州(在府東北一百五十里舊治今州西南境雍/本朝初屬淮安府康熙二十八年移今治)¶
　　(正二年升為直𨽻州/十一年改屬徐州府)¶
　　宿遷縣(在府東一百里初屬淮安府雍正二/年分屬邳州十一年改屬徐州府)¶
　　睢寧縣(在府東南一百二十里初属淮安府雍/正二年分屬邳州十一年改屬徐州府)¶
　　(臣/)等謹按古徐州南以淮水與揚分界今自清口¶
　　以下黄河所行即導淮㑹泗沂入海之故道故自¶
　　徐州府外若淮安府之桃源安東二縣海州及所¶
<pb:KR2m0015_WYG_275-11a>¶
　　屬贛榆沐陽二縣並在淮北當為古徐州地¶
　　海州在江寧府東北八百二十里蘇州府北一千¶
　　一百三十里東西距二百七十里南北距三百五¶
　　里東至大海一百二十里西至山西沂州府郯城¶
　　縣界一百五十里南至淮安府安東縣界一百五¶
　　十里北至沂州府日照縣界一百五十五里東南¶
　　至海二百里西南至徐州府宿遷縣界一百六十¶
　　里東北至海一百里西北至沂州府治二百四十¶
<pb:KR2m0015_WYG_275-11b>¶
　　里本州境東西距一百七十五里南北距一百九¶
　　十里東界髙公島大海西界郯城縣南界安東縣¶
　　北界贛榆縣自州至¶
　京師一千七百里明初省州治朐山縣入州復為海¶
　　州屬淮安府¶
　本朝初因之雍正二年升為直𨽻州以贛榆沐陽縣¶
　　來屬凡領縣二¶
　　贛榆縣(在州北八十里初屬淮安/府雍正二年分屬通州)¶
<pb:KR2m0015_WYG_275-12a>¶
　　沐陽縣(在州西南一百二十里初屬/淮安府雍正二年分屬海州)¶
　　通州在江寧府東五百三十里蘇州府北二百里¶
　　東西距四百七十七里南北距二百三十里東至¶
　　海一百九十二里西至鎮江府丹徒縣界二百八¶
　　十五里南至蘇州府昭文縣界一百四十里北至¶
　　揚州府泰州界九十里東南至海一百四十里西¶
　　南至大江七里東北至海一百十里西北至泰州¶
　　界一百七十里本州境東西距一百三十八里南¶
<pb:KR2m0015_WYG_275-12b>¶
　　北距七十八里東界海南界大江西北界如臯縣¶
　　自州治至¶
　京師三千六百九十五里明初省州置静海縣入州¶
　　屬揚州府¶
　本朝初因之康熙十一年以海門縣省入州雍正二¶
　　年升為直𨽻州以泰興如臯縣來屬凡領縣二¶
　　如臯縣(在州西四十五里初屬揚/州府雍正二年分屬通州)¶
　　泰興縣(在州西二百四十里初屬揚/州府雍正二年分屬通州)¶
<pb:KR2m0015_WYG_275-13a>¶
　　蘇州府東西距二百二十里南北距二百五十里¶
　　東至太倉州界一百二十里西至常州府宜興縣¶
　　界一百里南至浙江嘉興府嘉興縣界一百里北¶
　　至大江通州界一百五十里東南至松江府青浦¶
　　縣界一百二十五里西南至浙江湖州府長興縣¶
　　界一百三十里東北至通州界一百五十五里西¶
　　北至常州府江陰縣界一百六十里自府治至¶
　京師二千七百二十里明為蘇州府直𨽻南京領州¶
<pb:KR2m0015_WYG_275-13b>¶
　　一縣七¶
　本朝初屬江南省後分江蘇省此為江蘇巡撫及布¶
　　政按察兩司治雍正二年升太倉州為直𨽻州以¶
　　嘉定崇明二縣徃屬復増置元和震澤昭文新陽¶
　　四縣乾隆二十五年改江蘇布政司為蘇州等處¶
　　布政使司領蘇州松江常州鎮江四府太倉一州¶
　　仍治蘇州府與江寧府並為省㑹之地凡領縣九¶
　　吳縣(附郭治府/西南境)¶
<pb:KR2m0015_WYG_275-14a>¶
　　長洲縣(附郭治府/東北境)¶
　　元和縣(附郭治府東南境雍正二年/析長洲縣地置縣並為府治)¶
　　吳江縣(在府南少東/四十五里)¶
　　震澤縣(在府南少東四十五里雍正二年析吳/江縣地置縣與吳江縣同城治西南境)¶
　　常熟縣(在府北/九十里)¶
　　昭文縣(在府北九十里雍正二年析常熟縣/地置縣與常熟縣同城治東北境)¶
　　崑山縣(在府東少北/七十二里)¶
　　新陽縣(在府東少北七十二里雍正二年析崑/山縣地置縣與崑山縣同城治西北境)¶
<pb:KR2m0015_WYG_275-14b>¶
　　(臣/)等謹按蘇州等府新縣之分始於雍正二年及¶
　　雍正九年誠以各府地廣人稠尤稱繁劇非舊設¶
　　之縣所能兼綜也如蘇州府之元和震澤昭文新¶
　　陽四縣常州府之陽湖金匱荆溪三縣太倉州之¶
　　鎮洋縣揚州府之甘泉縣悉附治舊城松江府之¶
　　奉賢金山南滙三縣太倉州之寶山縣淮安府之¶
　　阜城縣或以瀕連大海或以控近黄河並與舊縣¶
　　分城而理葢又量地制邑之道云¶
<pb:KR2m0015_WYG_275-15a>¶
　　松江府在蘇州府東南一百二十里江寧府東南¶
　　六百二十里東西距一百六十里南北距一百五¶
　　十二里東至大海一百里西至蘇州府吳江縣界¶
　　六十里南至大海七十二里北至蘇州府崑山縣¶
　　界八十里東南至大海一百十里西南至浙江嘉¶
　　興府嘉善縣界五十里東北至太倉州嘉定縣界一¶
　　百十里西北至蘇州府長洲縣界一百里自府治¶
　　至¶
<pb:KR2m0015_WYG_275-15b>¶
　京師二千九百五十里明為松江府直𨽻南京増置¶
　　青浦縣共領縣三¶
　本朝初屬江南省順治十三年増置婁縣康熙六年¶
　　分屬江蘇省雍正二年増置奉賢金山南匯福泉¶
　　四縣乾隆八年仍省福泉縣入青浦縣凡領縣七¶
　　華亭縣(附郭治府/府東境)¶
　　婁縣(附郭治府西境漢婁縣在今蘇州府崑山縣/境劉宋以後省此為唐華亭縣  本朝順治)¶
　　(十三年析置縣與/華亭並為府治)¶
<pb:KR2m0015_WYG_275-16a>¶
　　奉賢縣(在府東九十里雍正二/年析華亭縣地置縣)¶
　　金山縣(在府西少南三十年雍正二年析婁縣地/置縣舊治今縣東南境乾隆二十六年移)¶
　　(於朱涇鎮/為今治)¶
　　上海縣(在府東北/九十里)¶
　　南滙縣(在府東一百二十里雍正/二年析上海縣地置縣)¶
　　青浦縣(在府西北五十里雍正二年析置/福泉縣乾隆八年仍省入青浦)¶
　　常州府在蘇州府西北二百八十里江寧府東南¶
　　二百七十里東西距一百九十里南北距二百八¶
<pb:KR2m0015_WYG_275-16b>¶
　　十五里東至蘇州府常熟縣界一百四十里西至¶
　　鎮江府丹陽縣界五十里南至浙江湖州府長興¶
　　縣界二百里北至大江北岸通州泰興縣界八十¶
　　五里東南至蘇州府長洲縣界一百四十里西南¶
　　至安徽廣徳州界二百三十里東北至通州如臯¶
　　縣界一百七十里西北至揚州府江都縣界一百¶
　　二十里自府治至¶
　京師二千五百三十五里明為常州府直𨽻南京降¶
<pb:KR2m0015_WYG_275-17a>¶
　　江陰宜興為縣共領縣二¶
　本朝初屬江南省後分屬江蘇省雍正二年増置陽¶
　　湖金匱荆溪三縣凡領縣八¶
　　武進縣(附郭治/府西境)¶
　　陽湖縣(附郭治府東境雍正二年析武進/縣地置縣與武進縣並為府治)¶
　　無錫縣(在府東南/九十里)¶
　　金匱縣(在府東南九十里雍正二年析無錫/縣地置縣與無錫縣同城治東境)¶
　　江陰縣(在府東/七十里)¶
<pb:KR2m0015_WYG_275-17b>¶
　　宜興縣(在府南一/百二十里)¶
　　荆溪縣(在府南一百二十里雍正二年析宜興/縣地置縣與宜興縣同城治西南境)¶
　　靖江縣(在府東北一/百五十里)¶
　　鎮江府在蘇州府西北三百七十里江寧府東少¶
　　北一百八十里東西距二百二十里南北距一百¶
　　三十六里東至常州府宜興縣界一百六十里西¶
　　至江寧府句容縣界六十里南至常州府武進縣¶
　　界一百八里北至揚州府江都縣界二十八里東¶
<pb:KR2m0015_WYG_275-18a>¶
　　南至宜興縣界二百十里西南至安徽廣徳州建¶
　　平縣治三百七十里東北至常州府靖江縣界一¶
　　百二十里西北至揚州府儀徴縣界七十里自府¶
　　治至¶
　京師二千三百三十五里明初為江淮府尋為鎮江¶
　　府直𨽻南京領縣三¶
　本朝初屬江南省後分屬江蘇省雍正八年以江寧¶
　　府之溧陽來屬凡領縣四¶
<pb:KR2m0015_WYG_275-18b>¶
　　丹徒縣(附/郭)¶
　　丹陽縣(在府東南/七十里)¶
　　金壇縣(在府南一/百六十里)¶
　　溧陽縣(在府西南二/百四十里)¶
　　太倉州在蘇州府東少北一百二十里江寧府東¶
　　南五百六十里東西距二百十里南北距一百有¶
　　六里東至崇明縣東大海二百里西至蘇州府新¶
　　陽縣界十里南至松江府上海縣界六十六里北¶
<pb:KR2m0015_WYG_275-19a>¶
　　至蘇州府昭文縣界四十里東南至上海縣界一¶
　　百二十里西南至松江府青浦縣界六十里東北¶
　　至海七十里西北至蘇州府常熟縣治一百里本¶
　　州境東西距一百六里南北距四十一里東界海¶
　　西界新陽縣南界鎮洋縣北界昭文縣自州治至¶
　京師二千八百四十里明初置太倉衛洪武十二年¶
　　又置鎮海衛𢎞治十年始置太倉州屬蘇州府¶
　本朝初因之雍正二年升為直𨽻州以嘉定崇明縣¶
<pb:KR2m0015_WYG_275-19b>¶
　　來屬又増置鎮洋寶山縣凡領縣四¶
　　鎮洋縣(雍正二年析太倉州地置縣/與太倉州同城分治南境)¶
　　嘉定縣(在州南三/十六里)¶
　　寶山縣(在州東南九十里雍正/二年析嘉定縣地置縣)¶
　　崇明縣(在州北五/十七里)¶
　¶
　¶
皇朝文獻通考卷二百七十五¶
