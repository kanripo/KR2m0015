# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:40.162801
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百八十五
<pb:KR2m0015_WYG_285-1a>¶
欽定四庫全書¶
皇朝文獻通考卷二百八十五¶
　輿地考(十七/)¶
　　西域¶
　　天山南路¶
　　(臣/)等謹按兩漢西域傳於城郭諸國皆備述其風¶
　　土之異而獨未詳回教所自始唐時于闐國滅莎¶
　　車服疏勒於山南諸國中為最大唐書謂其俗重¶
<pb:KR2m0015_WYG_285-1b>¶
　　佛法王尤信尚設齊日必親自灑掃饋食石晋髙¶
　　居誨使於闐記謂其喜鬼神而好佛已近於今之¶
　　回教矣後之言回回者或以為即唐之回鶻然回¶
　　鶻種落雖繁其散處多在天山以北隋時回鶻尚¶
　　名鐡勒而回回國人已云傳教中國遼元二史回¶
　　鶻回回亦兩國並見則其族類之異可知明史西¶
　　域傳稱天方於西域為大國回回之祖曰馬哈木¶
　　者首於此地行教又稱黙徳那為回回祖國地近¶
<pb:KR2m0015_WYG_285-2a>¶
　　天方相傳其國王謨罕驀徳生而神靈盡服西域¶
　　諸國隋開皇中始傳其教迄元世其人徧於四方¶
　　皆守教不替所謂謨罕驀徳即排罕帕爾音之訛¶
　　也今之葉爾羌喀什噶爾諸城在唐時皆為于闐¶
　　屬地雖未即為回回祖國要其服習回教固已久¶
　　矣夫回部居天山之陽四境廣逺向以受制準夷¶
　　未通中國自¶
　王師底定以後設官經野制度一新視内地之雄州¶
<pb:KR2m0015_WYG_285-2b>¶
　　𦂳縣犬牙相錯者不啻焉至其百産充盈民物殷¶
　　庶撈玉和闐之水採銅烏什之城其土宜足以備¶
　　貢賦之入其編户足以習耕屯之利加以山川形¶
　　勝秀甲金方尋泑澤之河源辦崑岡之地脉從古¶
　　地志以為荒邈難稽者莫不部居州次列在圖經¶
睿覽親裁徵信萬古彼張騫鑿空之迹甘英窮海之言¶
　　傳聞異詞名實失據祇等於管闚錐指又何足語¶
　　於覆幬之大哉¶
<pb:KR2m0015_WYG_285-3a>¶
　　天山南路漢時為西域三十六國地其最著者為¶
　　車師焉耆龜兹于闐疏勒莎車諸國皆在匈奴之¶
　　西烏孫之南其東接漢玉門陽闗西限蔥嶺自兩¶
　　闗出西域由車師前王庭傍北山西行至疏勒為¶
　　北道由鄯善傍南山西行至莎車為南道並通於¶
　　孝武時至昭帝時始開屯田於輪臺渠犁宣帝時¶
　　置西域都䕶總䕶南北二道治烏壘城元帝時置¶
　　戊巳校尉屯田車師前王庭哀平間漸析為五十¶
<pb:KR2m0015_WYG_285-3b>¶
　　餘國至王芥時四境擾亂西域與中國遂絶往附¶
　　於匈奴後漢永平間乃更通焉仍置都䕶與校尉¶
　　自章和至於延光又經再絶而復通漢末迄晉中¶
　　原多故而諸國亦自相分併後魏太武時貢獻者¶
　　十有六國惰大業中引致諸番來朝者三十餘國¶
　　因置西戎校尉以接應之唐興西突厥强盛諸國¶
　　多為所役服太宗時平髙昌開置西州設安西大¶
　　都䕶府其諸國之通朝貢者則遥置為都督府有¶
<pb:KR2m0015_WYG_285-4a>¶
　　疏勒都督府焉耆部督府貞觀之末復討降龜兹¶
　　以龜兹疏勒于闐碎葉號四鎮徙安西都䕶治龜¶
　　兹城以統之顯慶時又置龜兹都督府咸亨初為¶
　　吐蕃所殘安西四鎮並廢上元初于闐國王入貢¶
　　以其地置毗沙都督府長夀元年擊破吐蕃始復¶
　　四鎮仍置安西都䕶府於龜兹開元中以焉耆與¶
　　龜兹疏勒于闐為四鎮天寶初又置安西節度使¶
　　治安西都䕶府安史之亂其地漸次沒於吐蕃逮¶
<pb:KR2m0015_WYG_285-4b>¶
　　貞元時安西與北庭府俱陷不能再復五季迭興¶
　　惟晉天福時于闐國曽遣使一至宋有天下西域¶
　　為夏人所隔若回鶻髙昌龜兹于闐等國貢使偶¶
　　通聲教不訖南渡後益濶絶焉元時以諸王駙馬¶
　　分長各部凡前代國名始盡易以䝉古語此為巴¶
　　什伯里部地至元二十一年置宣慰司二十三年¶
　　置元帥府其所屬有合失合兒鴉兒看諸城即今¶
　　之喀什噶爾葉爾羌也明洪武永樂時巴什伯里¶
<pb:KR2m0015_WYG_285-5a>¶
　　部入貢後稍西遷改為伊力把里此為哈實哈兒¶
　　葉爾欽諸城地其東兼為栁城火州吐魯畨諸地¶
　　其俗習尚回教亦稱回回國¶
　國初順治二年有回回天方國來貢其後準噶爾漸¶
　　强遂服屬之輸其賦稅至康熈二十一年間其酋¶
　　長阿卜都里什特父子為噶爾丹所執拘留帳下¶
　　迨三十五年大兵既破噶爾丹阿卜都里什特脫¶
　　身來降朝於¶
<pb:KR2m0015_WYG_285-5b>¶
　太和殿錫以衣冠銀幣遣官䕶送至哈宻俾返故地¶
　　至波羅泥都霍集占兩和卓木復為準噶爾所執¶
　　拘於阿巴噶斯地方乾隆二十二年我師既定伊¶
　　犁始釋其囚以兵送波羅泥都歸葉爾羌而令霍¶
　　集占統回衆之在伊犁者既而兩和卓木黨附叛¶
　　賊戕害使臣¶
皇上乃命伊犁凱旋之師討之所過諸城皆望風降直¶
　　抵葉爾羌城下以馬力弗及猝為所遮相拒者累¶
<pb:KR2m0015_WYG_285-6a>¶
　　　月及新調兵至全軍而出還至阿克蘇於二十四¶
　　　年整兵再進兩和卓木俱先期遁其喀什噶爾葉¶
　　　爾羌回衆等以城降我師追逆回屢敗之殱其衆¶
　　　殆盡兩和卓木竄至拔達克山尋即授首回部全¶
　　　境悉定¶
　　　恭載¶
　御製平定回部告成太學碑文¶
　　建非常之功者以舉非常之事舉非常之事者以藉¶
<pb:KR2m0015_WYG_285-6b>¶
　　非常之人然亦有不藉非常之人而舉非常之事終¶
　　建非常之功者則賴¶
昊蒼篤貺神運斡旋事若禍而移福機似逆而轉順順¶
天者昌逆¶
天者亡故犁準夷之庭掃回部之穴五年之間兩勲並集¶
　　始遲疑猶未敢信終劼劬以底有成荷¶
天之寵在兹畏¶
天之鑒益在兹爰叙其事如左達瓦齊之就俘也伊犁已¶
<pb:KR2m0015_WYG_285-7a>¶
　　大定矣無何而阿睦爾撒納叛彼其志本欲藉我力¶
　　以成已事時也人心未定佐饔者嘗一蜮肆狂萬狙¶
　　應響蜂屯蟻雜不可爬梳畏難者羣謂不出所料準¶
　　夷終不可取並有欲棄巴里坤為退守謀然予計其¶
　　衆志不齊將有歸正倒戈者於是督䇿將帥之臣整¶
　　師亟進既而伊犁諸台吉宰桑果悔過勤王思討逆¶
　　賊以自贖此¶
天恩助順者一也二酋大小和卓木者以回部望族久為¶
<pb:KR2m0015_WYG_285-7b>¶
　　準噶爾所拘於阿巴噶斯鄂拓者也我師既定伊犁¶
　　乃釋其囚以兵送大和卓木波羅泥都歸葉爾竒木¶
　　俾統其舊屬而令小和卓木霍集占居於伊犁撫其¶
　　在伊犁衆回乃小和卓木助阿逆攻勤王之台吉宰¶
　　桑等阿逆賴以茍延及我師再入阿逆遂逃入哈薩¶
　　克而霍集占亦即收其餘衆竄歸舊穴此¶
天恩助順者二也準夷之事前紀略見梗概兹不復紀紀¶
　　興師討&KR0624;之由則以我將軍兆惠在伊犁時曽遣副¶
<pb:KR2m0015_WYG_285-8a>¶
　　都統阿敏道往&KR0624;議事小和卓木乃以計誘阿敏道¶
　　而拘之及我師抵庫車問罪彼攜阿敏道以來援至¶
　　中途害之乃從行者百人彼猶逞其狂勃抗我師顔¶
　　且敢冒死入庫車城乃雅爾哈善略無紀律致彼出¶
　　入自由然我滿洲索倫衆兵士無不念國家之恩効¶
　　疆場之力故能以少勝衆逆渠懼而兔脫此¶
天恩助順者三也知僨轅之無濟掄幹才之可任時將軍¶
　　兆惠以搜勦準夷餘黨至布露特部落已款服其衆¶
<pb:KR2m0015_WYG_285-8b>¶
　　因命旋師定回部於是克庫車存沙雅爾定阿克蘇¶
　　略烏什收和闐師之所至降者望風直至葉爾奇木¶
　　城下而我軍人馬周行萬有餘里亦猶强弩之末矣¶
　　二酋以其逸待之力統數萬人與我三千餘人戰我¶
　　師之過河者纔四百餘猶能斬將搴旂退而築堡黒¶
　　水固守以待此¶
天恩助順者四也萬里之外抱水救火其曷能濟乃予以¶
　　去年六月即降㫖派兵撥馬欲以更易久在行間者¶
<pb:KR2m0015_WYG_285-9a>¶
　　耳故兵馬率早在途一䟎進而各争前恐後人人有¶
　　敵愾之憤此¶
天恩助順者五也副將軍富徳及㕘贊舒赫徳輩率師進¶
　　援以速行戈壁中馬力復疲值狂&KR0624;據險坐俟頗有¶
　　難進之勢夫援軍不能進則固守以待者危矣而㕘¶
　　贊阿里衮後隊之馬適至夜擣賊營我師内外夾攻¶
　　彼不知我軍凡有幾萬握炭流湯之徒自相蹂躙顧¶
　　命不暇於是解黒水之圍鹿駭麞驚遁而保窟我之¶
<pb:KR2m0015_WYG_285-9b>¶
　　兩軍合隊全旅以迴阿克蘇此¶
天恩助順者六也既而彼料我必再入泰山之壓難當乃¶
　　於我師未進之先攜其部落載其重器跳而逺去而¶
　　葉爾奇木哈什哈爾二城之舊伯克等遂獻城以降¶
　　㕘贊明瑞一邀之於霍斯庫魯克副將軍富徳再陷¶
　　之於阿爾楚爾於是離心者面内前途者反斾二酋¶
　　惟挈其妻孥及舊僕僅三百人入拔達克山境此¶
天恩助順者七也人跡不通之地語言不同之國既已雀¶
<pb:KR2m0015_WYG_285-10a>¶
　　敺寧不狼顧其授我與否固未可定也然一聞將軍¶
　　之檄莫不援旗請奮整旅前遮遂得兇渠函首露布¶
　　遥傳此¶
天恩助順者八也夷考西師之役非予夙願之圖何則實¶
　　以國家幅員不為不廣屬國不為不多惟厪守成之¶
　　志無希開創之名兼以承平日久人習於逸既無非¶
　　常之人安能舉非常之事而建非常之功哉然而輾¶
　　轉輻輳毎以艱而獲易視若失而反得故自締始以¶
<pb:KR2m0015_WYG_285-10b>¶
　　逮定功雖予自問亦將有所不解其故而不敢期其¶
　　必然者故曰非人力也¶
天也夫¶
天如是顯佑國家者以¶
祖宗之敬¶
天愛民蒙¶
眷顧者深也則我後世子孫其何以心¶
上蒼之心志¶
<pb:KR2m0015_WYG_285-11a>¶
列祖之志勉繼繩於有永保丕基於無窮乎繫以銘曰¶
　　二酋偕徳始亂為賊是興王師報怨以直伊犁既平¶
　　蕞爾奚屑徐議耕闢徐議戍設以噢以咻伊予本懐¶
　　豈其弗戢圖彼藐&KR0624;彼&KR0624;不量怒臂當車戕我王臣¶
　　助彼狂狙始攻庫車僨轅敗事用人弗當至今為愧¶
　　悖逆罪重我武宜揚易將整師直壓彼疆阿蘇烏什¶
　　玊隴和闐傳檄以定肉袒羊牽二酋孽深知不可活¶
　　狼狽相顧固守其穴桓桓我師周行萬里馬不進焉¶
<pb:KR2m0015_WYG_285-11b>¶
　　强弩末矣以四百人戰萬餘虜退猶能守黒水築堡¶
　　間信達都為之傷悼所幸後軍早行在道督飭速授¶
　　人同怒心曽不兩月賊境逼臨賊境逼臨彼復徼隙¶
　　馬繼以進賊營夜研出其不意賊乃大驚謂自天降¶
　　孰敢鋒攖大鞣大膞如虎搏兔案角隴種誰敢迴顧¶
　　黒水圍解合軍暫旋整旅三路期並進焉賊偵軍威¶
　　信不可支挈其妻孥遁投所依所依亦回豈不自謀¶
　　豈伊庇猿而受林憂利厥輜重無遺盡掠遣其都丸¶
<pb:KR2m0015_WYG_285-12a>¶
　　遂來獻馘詎惟獻馘並以稱臣捧賫表章將詣都門¶
　　奏凱班師前歌後舞尸遂染鍔温禺釁鼓露布至都¶
　　正逮初陽¶
慈寧稱慶亞嵗迎祥¶
郊廟告成諸典並舉皇皇太學豐碑再樹豐碑再樹敢予¶
　　喜功用不得已¶
天眷屢䝉始之以武終之以文戡亂惟義撫衆惟仁布惠¶
　　施恩寰宇共喜古不羈縻今為臣子疆闢二萬兵出¶
<pb:KR2m0015_WYG_285-12b>¶
　　五年據實書是永矢乾乾¶
　御製平定回部勒名伊西洱庫爾淖爾碑文¶
　　機有似若失而反得智者之所懃而愚者之所惑也¶
　　事有初若勞而終逸壯者之所劭而懦者之所怯也¶
　　若夫定全回殱二酋戰無不克攻無不取皆二將軍¶
　　及諸㕘贊以及行間衆將士之力也然予亦有所深¶
　　慰於其間者則以五年劼劬宵旰運籌狎至實未敢¶
　　偷安於頃刻也幸我武保定庶因答¶
<pb:KR2m0015_WYG_285-13a>¶
乾貺慰¶
先志且以免浮議之指斥也伊西洱庫爾淖爾者我副將¶
　　軍富徳等窮追二酋至㧞達克山之界獲其降者萬¶
　　人二酋僅以身免而遣使索俘遂得獻馘振旅以成¶
　　茂勣也其地依山臨水單騎可容而我突將無前四¶
　　甄並發如入無人之域也賊衆首尾不能相顧竪我¶
　　四纛以招之降者鋪崖以來霍集占持及止之或且¶
　　反戈倒㦸也是以二酉見事不成拔身逺跳駾突而¶
<pb:KR2m0015_WYG_285-13b>¶
　　喙息也先是蹙之於霍斯庫魯克襲之於阿爾楚爾¶
　　無不以少勝衆批亢擣堅桓桓之士真如驅虎豹而¶
　　逐貍兔纒頭碩鼻者流皆惃惃踉踉見即辟易也是¶
　　以先聲異域駭其跳盪遮逆助順用攫重輜而獻兇¶
　　級也我兵未深入㧞達克山境者則以討逆之師不¶
　　蹂無罪之地姑遣使焉彼域曉逆順亦將擒獻是以¶
　　將帥之臣審機度時我武少輯也卒蕆事而告成功¶
　　則亦未為計之失也回部始末已見於勒名葉爾奇¶
<pb:KR2m0015_WYG_285-14a>¶
　木之碑辭不復綴也特紀耆定之在兹是以誌嵗月¶
　而刻石也¶
　　闢展城東至塔呼接哈宻界西至伊拉里克接哈¶
　　喇沙爾界南臨沙磧北至磚克達山接天山北路¶
　　界城一所屬城村中最著者曰吐魯番至¶
　京師八千一百十里漢時為車師前王國其西北境¶
　　兼為車師後城長車師都尉與山北六國地後俱¶
　　併與軍師元帝時置戊巳校尉屯田車師前王庭¶
<pb:KR2m0015_WYG_285-14b>¶
　　後漢永光時復置校尉治車師前部髙昌璧晉咸¶
　　和中前涼張軌置髙昌郡後入于北魏尋為蠕蠕¶
　　所併後其國復立唐貞觀時平髙昌以其地為昌¶
　　州置安西大都䕶府顯慶時移安西都䕶治龜兹¶
　　城改置西州都督府於此後復改為金山都䕶府¶
　　天寶元年改西州為交河郡乾元元年復為西州¶
　　領髙昌栁中交河蒲昌天山五縣寶應時改髙昌¶
　　為前庭縣時西州治前庭為今哈喇和卓諸城地¶
<pb:KR2m0015_WYG_285-15a>¶
　　栁中居前庭之東為今闢展本城及魯克察克以¶
　　來諸城地交河居前庭之西為今交河城以西諸¶
　　城地蒲昌居前庭之南為今勒木丕以南地天山¶
　　居前庭之北為今連木齊木以北地安史之亂其¶
　　地皆陷於吐蕃宋時仍名髙昌其地有回鶻雜居¶
　　亦謂之西州回鶻元時號輝和爾置萬户府明時¶
　　為吐魯畨栁城火州諸地¶
　皇朝初為吐魯蕃地後為準噶爾所侵掠屢經遷徙¶
<pb:KR2m0015_WYG_285-15b>¶
　　乾隆二十四年平定西域復遷吐魯畨部於闢展¶
　　所屬之吐魯畨城其内皆内屬駐辦事大臣管轄¶
　　無定員仍設伯克分理境内事務¶
　　闢展城屬地¶
　　塔呼(在闢展城東二百八十里為最/東界自此至洪武在闢展東境)¶
　　納呼(在塔呼西/七十里)¶
　　齊克塔木(在納呼西一/百四十里)¶
　　特斯(在齊克塔木/西三十里)¶
<pb:KR2m0015_WYG_285-16a>¶
　　特庫斯(在特斯西/二十里)¶
　　洪(在特庫斯/西二十里)¶
　　楚輝(在洪西北二十里自此至/伊拉里克皆在闢展西境)¶
　　色爾啟布(在楚輝西/北四十里)¶
　　魯克察克(在楚輝西五十里漢時車師前國栁中/地為戊巳校尉所居後漢西域長史居)¶
　　(此唐時為髙昌國田地城入唐為栁中縣治自此/東至塔呼皆為縣境時稱為古魯塵明為為西域)¶
　　(之栁/城地)¶
　　洋赫(在魯克察克/西北二十里)¶
<pb:KR2m0015_WYG_285-16b>¶
　　哈喇和卓(在洋赫西北三十里唐時為髙昌國故/城入唐為唐昌縣治後為前庭縣治自)¶
　　(此東南至洋赫西北至阿斯塔克皆為縣境/元時稱為合剌火者明為西域之火州地)¶
　　玊門口(在哈喇和卓/西北十里)¶
　　阿斯塔克(在哈喇和/卓西五里)¶
　　勒木丕(在阿斯塔克西南二十里唐時為蒲昌縣/地自此南經沙磧直抵羅布淖爾皆為縣)¶
　　(境/)¶
　　吐魯畨(在阿斯塔克西北五十八里唐時為髙昌/縣之安樂城地乾隆三十一年平定準噶)¶
　　(爾移𤓰州吐魯/畨還居於此)¶
<pb:KR2m0015_WYG_285-17a>¶
　　(臣/)等謹按吐魯畨部係元太祖次子察哈台受封¶
　　於此本為䝉古後習回教明時與栁城俱屬於火¶
　　州永樂宣徳年間火州王與栁城吐魯畨萬户俱¶
　　遣使入貢成化以後吐魯畨日强遂併有火州栁¶
　　城之地¶
　皇朝順治三年吐魯畨内附貢使不絶雍正初年其¶
　　酋長額敏和卓避準噶爾侵掠自吐魯畨城東遷¶
　　於魯克察克地方其後率衆内附駐其部衆於嘉¶
<pb:KR2m0015_WYG_285-17b>¶
　　峪闗外之𤓰州編為一旗封額敏和卓為扎薩克¶
　　輔國公乾隆二十年以後屢晉封爵以西域蕩平¶
　　遣吐魯畨人復還故地並封額敏和卓之子蘇賚¶
　　滿公爵管轄回衆¶
　　交河城(在吐魯畨城西二里里漢時為車師前王/庭後漢戊巳校尉此此唐時為交河縣治)¶
　　(自此西至伊拉/里克皆為縣境)¶
　　雅木什(在交河城西/南十五里)¶
　　安濟延(在雅木什/西五里)¶
<pb:KR2m0015_WYG_285-18a>¶
　　布干(在安濟延西/南三十里)¶
　　托克三(在布干西/南六十里)¶
　　伊拉里克(在托克三西四十里自塔呼至/此皆為漢時車師前王國地)¶
　　連木齊木(在闢展地西八十里漢時為車師後城/長國地自此至濟木薩皆在闢展西北)¶
　　(境/)¶
　　雅圖庫(在闢展城西七十里漢/時為車師都尉國地)¶
　　罕都(在連木齊木東北二十五里漢時/為車師後城長及都尉二國地)¶
　　蘇巴什(在連木齊木西二十里/漢時為郁立師國地)¶
<pb:KR2m0015_WYG_285-18b>¶
　　僧尼木(在蘇巴什西三十里/漢時為卑陸前國地)¶
　　汗和羅(在僧尼木東北一百里/漢時為卑陸後國地)¶
　　穆圖拉克(在僧尼木西/北六十里)¶
　　布拉里克(在僧尼木西北七十里與穆圖拉克皆/漢時刧國地又有東西且彌二國皆在)¶
　　(附近金嶺以北山谷/之間是為山北六國)¶
　　濟木薩(在布拉里克西北九十里漢時為車師石/城地自連木齊木至此皆為唐時天山縣)¶
　　(地/)¶
　　哈喇沙爾城東至烏沙克塔勒東北至察罕通格¶
<pb:KR2m0015_WYG_285-19a>¶
　　接闢展界西至鄂博爾接庫車界南臨沙磧北至¶
　　天山踰山接烏魯木齊界城二舊城在海都河西¶
　　新城在特伯勒古西至¶
　京師九千一百里漢時為焉耆國其東境兼為危湏¶
　　國西南境兼為尉犁國渠犁國地宣帝時置西域¶
　　都䕶理烏壘城以為西域適中之地唐初焉耆國¶
　　附西突厥後討降之遥置焉耆都督府為四鎮之¶
　　一𨽻於安西都䕶府其西境兼為輪臺縣地𨽻於¶
<pb:KR2m0015_WYG_285-19b>¶
　　北庭都䕶府貞元時俱廢宋時為西州回鶻地元¶
　　時為巴什伯里地置軍站宣慰司元帥府明時為¶
　　伊力把里地舊屬於回部乾隆二十一年既平凖噶¶
　　爾沙拉斯台吉兄弟以城來降二十三年逆回和¶
　　卓木叛沙拉斯相應為逆討平之其地内屬駐辦¶
　　事大臣管轄無定員仍設伯克分理境内事務¶
　　哈喇沙爾城屬地¶
　　烏沙克塔勒(在哈喇沙爾城東二百十五里為最/東界自此至特伯勒古皆在哈喇沙)¶
<pb:KR2m0015_WYG_285-20a>¶
　　(爾東/境)¶
　　察罕通格(在哈喇沙爾城東/北一百九十五里)¶
　　楚輝(在烏沙克塔/勒西五十里)¶
　　塔噶爾齊(在楚輝西/三十里)¶
　　特伯勒古(在塔噶爾齊西北四十五里自烏沙克/塔勒至此皆漢時危湏國地後為焉耆)¶
　　(所/併)¶
　　佛和屯(在哈喇沙爾城西二十里自此/至鄂博爾皆在哈喇沙爾西境)¶
　　碩爾楚克(在佛和屯西/南二十里)¶
<pb:KR2m0015_WYG_285-20b>¶
　　博爾海(在碩爾楚克/西南二十里)¶
　　哈勒噶阿滿(在碩爾楚克南五十里自佛和屯至/北又西為庫隴勒皆在海都河之南)¶
　　(為漢時尉犁國地/後為焉耆所併)¶
　　庫隴勒(在哈喇噶阿滿/西南七十里)¶
　　車爾楚(在庫隴勒西/一百七十里)¶
　　䇿特爾(在車爾楚西一百四十里漢時烏壘城地/為西域都䕶治所後漢為烏壘國後為焉)¶
　　(耆所併唐遥置為烏壘州地其南境即漢時渠/犁國後亦入焉耆唐遥置為渠犁都督府地)¶
　　英阿薩爾(在䇿特爾/西七十里)¶
<pb:KR2m0015_WYG_285-21a>¶
　　布古爾(在英阿薩爾西一百二十里漢時輪臺地/後亦為侖頭國為龜兹所併唐遥置為輪)¶
　　(臺州都督府又並/為輪臺縣故地)¶
　　鄂博爾(在英阿薩爾/西北三十里)¶
　　庫車城東至第納爾河接哈喇沙爾界西至烏恰¶
　　特河接賽哩木界南亦至烏恰特河接沙雅爾界¶
　　北至額齊奇巴什山接伊犁界城一至¶
　京師一萬有八十里漢時為龜兹國地唐初附西突¶
　　厥後討降之徙安西都䕶於其國後復遥置龜兹¶
<pb:KR2m0015_WYG_285-21b>¶
　　都督府為四鎮之一𨽻於安西都䕶府貞元時¶
　　廢宋時為西州回鶻地亦稱龜兹回鶻元明時¶
　　為巴什伯里地舊屬於回部乾隆二十三年大¶
　　兵進討逆回霍集占至此逆黨阿布都克勒木¶
　　竄去霍集占來援我軍敗之於烏恰特河以殘¶
　　兵入庫車旋復遁去其故伯克阿集等以城降¶
　　其地内屬駐辦事大臣管轄無定員仍設伯克¶
　　分理境内事務¶
<pb:KR2m0015_WYG_285-22a>¶
　　庫車城屬地¶
　　阿巴特(在庫車城/東二百里)¶
　　托和鼐(在庫車城東/南六十里)¶
　　特勒伯(在庫車城東/南一百里)¶
　　常格(在庫車城/南三十里)¶
　　奇里什(在庫車城東/北六十里)¶
　　額齊奇巴什(在庫車城東/北九十里)¶
　　沙爾達朗(在庫車城/西六十里)¶
<pb:KR2m0015_WYG_285-22b>¶
　　台吉克(在庫車城西/南一百里)¶
　　哈魯納斯(屬庫/車城)¶
　　哈喇阿薩爾(屬庫/車城)¶
　　阿勒玊蘇布(屬庫/車城)¶
　　達古圖(屬庫/車城)¶
　　庫克勒津(屬庫/車城)¶
　　嬴和(屬庫/車城)¶
　　裕赤哈喇(自哈魯納斯至此/皆庫車附近境内)¶
<pb:KR2m0015_WYG_285-23a>¶
　　沙雅爾城東至托伊博羅多接哈喇沙爾界西至¶
　　塔木根庫勒接阿克蘇界南至塔里木濵大河北¶
　　至烏恰特河接庫車界城一在庫車城南一百五¶
　　十里至¶
　京師一萬有二百三十里漢唐時皆為龜兹國地元¶
　　明時為巴什伯里地舊屬於回部乾隆二十三年¶
　　大兵圍庫車逆回自沙雅爾來援者多為我軍所¶
　　敗沙雅爾逆黨阿布爾什木竄去其故伯克烏哈¶
<pb:KR2m0015_WYG_285-23b>¶
　　墨第等以城降其地内屬仍設伯克分理境内事¶
　　務兼統於庫車辦事大臣¶
　　沙雅爾城屬地¶
　　托伊博羅多(在沙雅爾城東/一百二十里)¶
　　喀伊木阿塔(在沙雅爾城/東南四十里)¶
　　坡斯(在沙雅爾城/東北三十里)¶
　　庫克布葉(在沙雅爾城/西北四十里)¶
　　哈爾噶齊(在沙雅爾城/西北四十里)¶
<pb:KR2m0015_WYG_285-24a>¶
　　塔木里(在沙雅爾城南/一百二十里)¶
　　察本(在沙雅爾城/西南四十里)¶
　　葉勒阿里克(在沙雅爾城/西南七十里)¶
　　葉伊勒干(在葉勒阿里/克西八十里)¶
　　葉古爾徳(在葉伊勒干/西七十里)¶
　　達什肯庫爾(在葉古爾徳/西六十五里)¶
　　布古斯孔郭爾郭(在達什肯庫爾/西一百二十里)¶
　　呼爾特濟什(在布古斯孔郭/爾郭西四十里)¶
<pb:KR2m0015_WYG_285-24b>¶
　　塔木根庫勒(在沙雅爾城西/一百四十里)¶
　　賽哩木城東至赫色勒河接庫車界西至喀喇烏¶
　　蘇接拜界南至木素爾河踰河接沙雅爾西南境¶
　　外界北至天山踰山接伊犁西境外界城一在庫¶
　　車城西南二百十里至¶
　京師一萬有二百九十里漢時為龜兹國地唐時為¶
　　龜兹俱毗羅城地元明時為巴什伯里地舊屬於¶
　　回部乾隆二十三年大兵圍庫車賽哩木伯克阿¶
<pb:KR2m0015_WYG_285-25a>¶
　　古斯等即以城降其地内屬駐侍衛等官管轄又¶
　　兼轄拜城無定員仍設伯克分理境内事務兼統¶
　　於阿克蘇辦事大臣¶
　　賽哩木城屬地¶
　　赫色勒(在賽哩木城/東二十五里)¶
　　布干(在賽哩木城/西十五里)¶
　　濟爾噶朗(在布干西/南五里)¶
　　他爾阿里克(在濟爾噶朗/西南四里)¶
<pb:KR2m0015_WYG_285-25b>¶
　　托克三(在他爾阿里/克西十里)¶
　　布隆(在托克三/北十二里)¶
　　哈喇都伯(在布隆東/北十五里)¶
　　堪齊塔木(在哈喇都伯/西北二十里)¶
　　明哲克得(在堪齊塔木/東二十里)¶
　　雅哈阿里克(在明哲克/得東五里)¶
　　拉布帕爾(在雅哈阿里/克東北五里)¶
　　拜城東至喀喇烏蘇接賽哩木界西至和什得穆¶
<pb:KR2m0015_WYG_285-26a>¶
　　接阿克蘇界南至木素爾河踰河接沙雅爾西南¶
　　境外界北至天山踰山接伊犁西境外界城一在¶
　　賽哩木城西九十里至¶
　京師一萬有三百八十里漢時為龜兹國地唐時為¶
　　龜兹阿悉言城地元明時為巴什伯里地舊屬於¶
　　回部乾隆二十三年大兵既克庫車拜城回衆來¶
　　降其地内屬仍設伯克分理境内事務兼統於阿¶
　　克蘇辦事大臣¶
<pb:KR2m0015_WYG_285-26b>¶
　　拜城屬地¶
　　雅哈阿里克(在拜城東/南十五里)¶
　　都爾伯勒津(在雅哈阿里/克東五里)¶
　　舎爾(在都爾伯勒/津西北七里)¶
　　色勒克恰特(在拜城東/十五里)¶
　　吹嘉(在色勒克恰/特東南五里)¶
　　阿特巴什(在吹嘉/東五里)¶
　　推格博尼(在阿特巴/什西十里)¶
<pb:KR2m0015_WYG_285-27a>¶
　　奎裕巴克(在阿特巴/什南五里)¶
　　蘇爾衮(在色勒克恰/特北五里)¶
　　托木碩克(在蘇爾衮/東北五里)¶
　　雅爾圖喇(在托木碩/克東五里)¶
　　英額亮格爾(在雅爾圖/喇北五里)¶
　　伊宻什(在雅爾圖喇/東北十里)¶
　　布爾噶(在伊宻什/北三里)¶
　　塔什干(在蘇爾衮/北十里)¶
<pb:KR2m0015_WYG_285-27b>¶
　　伯里葉克齊(在塔什干/北十里)¶
　　鄂爾塔克齊(在塔什干/西五里)¶
　　阿斯騰海里瑪(在鄂爾塔克/齊西五里)¶
　　塔克齊(在阿斯騰海/里瑪西十里)¶
　　玊斯屯海里瑪(在塔克齊/西五里)¶
　　什喇勒台(在拜城西/三十里)¶
　　葉伊勒干(在拜城西/八十里)¶
　　和什得穆(在葉伊勒/干西十里)¶
<pb:KR2m0015_WYG_285-28a>¶
　　阿克蘇城東至雅哈阿里克接拜界西至哲爾格¶
　　哲克得接烏什界南臨喀什噶爾河北至塔木哈¶
　　塔什接伊犁西境外界有城四左右連峙至¶
　京師一萬有七百九十里漢時為温肅國其東境兼¶
　　為姑墨國地其後温肅為姑墨所併至三國時其¶
　　國復立北魏以後並屬於龜兹唐時遥置為温肅¶
　　州地亦名温府州其東境兼為和墨州地元明時¶
　　為巴什伯里地舊屬於回部與烏什喀什噶爾葉¶
<pb:KR2m0015_WYG_285-28b>¶
　　爾羌為四大回城乾隆二十三年大兵既克庫車¶
　　阿克蘇回衆逐逆酋霍集占所置伯克以城降其¶
　　地内屬駐辦事大臣管轄又兼轄賽哩木及拜二¶
　　城無定員仍設伯克分理境内事務¶
　　阿克蘇城屬地¶
　　雅哈阿里克(在阿克蘇城東二百八十里為最東/界自此至伊勒噶齊皆阿克蘇東境)¶
　　(自赫色勒河以西塔里木河以北為漢時姑墨國/地唐時為亟墨國一名䟦祿迦唐遥置為和墨州)¶
　　(地/)¶
<pb:KR2m0015_WYG_285-29a>¶
　　哈喇裕勒衮(在雅哈阿里克/西一百二十里)¶
　　扎木(在哈喇裕勒衮/西南八十里)¶
　　帕爾滿(在阿克/東五十)　(城/)¶
　　雅爾巴什(在帕爾滿/西十里)¶
　　赫色勒(在帕爾滿/東四十里)¶
　　齋托克喇克(在赫色勒東/南五十里)¶
　　亮格爾(在赫色勒東/北九十里)¶
　　伊勒噶齊(在亮格爾/西二十里)¶
<pb:KR2m0015_WYG_285-29b>¶
　　哈爾噶伊宻什(在阿克蘇城/北二十里)¶
　　額格爾齊(在阿克蘇城南十里自此至/賽阿里克皆阿克蘇南境)¶
　　喀勒喀勒(在額格爾齊/東六十里)¶
　　科布魯克(在喀勒喀勒/西南三十里)¶
　　庫穆巴什(在科布魯克/克東五里)¶
　　伯什阿里克(在庫穆巴/什東五里)¶
　　和卓巴斯喀克(在伯什阿里/克東十里)¶
　　呼木什阿里克(在和卓巴斯喀/克西南十里)¶
<pb:KR2m0015_WYG_285-30a>¶
　　哈喇塔勒(在呼木什阿里/克東南二十里)¶
　　烏珠木(在哈喇塔勒/西二十里)¶
　　英額阿里克(在烏珠木西/北三十里)¶
　　賽阿里克(在英額阿里/克西四十里)¶
　　哈喇木克齊(在額格爾齊西南十二里自此至/哲爾格哲克得皆阿克蘇西境)¶
　　薩克薩克(在哈喇木克/齊南十里)¶
　　托布坎(在哈喇木克/齊北十里)¶
　　得布特爾(在哈喇木克/齊西北八里)¶
<pb:KR2m0015_WYG_285-30b>¶
　　鄂喇齊(在得布特爾/西二十里)¶
　　阿喇勒(在鄂喇齊/北二十里)¶
　　超達爾(在阿喇勒/北二十里)¶
　　諤特特爾(在阿喇勒西/北二十里)¶
　　拜林(在諤特特爾西/西南二十里)¶
　　察克喇克(在諤特特爾/南二十里)¶
　　吐爾伯特(在察克喇克/西南十里)¶
　　阿克雅爾(在賽阿里克/西一百里)¶
<pb:KR2m0015_WYG_285-31a>¶
　　伯列克里克(在阿克雅爾/西南九十里)¶
　　訥呼恪恰特(在伯列克里克/西南四十里)¶
　　哲爾格哲克得(在阿克雅爾/西五十里)¶
　　烏什城東至噶斯漢接阿克蘇界西至色帕爾拜¶
　　又西南行接喀什噶爾界南至庫魯克山踰山接¶
　　葉爾羌及和闐北界北至天山踰山通伊犁西界¶
　　外界城一在阿克蘇西境哲爾格哲克得西九十¶
　　里至¶
<pb:KR2m0015_WYG_285-31b>¶
　京師一萬有九百九十里漢時為尉頭國地唐時遥¶
　　置為尉頭州地亦名鬱頭州元明時為巴什伯里¶
　　地舊屬於回部乾隆二十三年大兵至哲爾格哲¶
　　克得地方有故和闐城伯克霍集斯及其子阿奇¶
　　木伯克漢咱帊爾等以不從霍集占為逆先固守¶
　　於此以城降其地内屬駐總理回城㕘贊大臣協¶
　　辦大臣管轄無定員仍設伯克分理境内事務乾隆¶
　　三十一年¶
<pb:KR2m0015_WYG_285-32a>¶
賜城名曰永寧城¶
　　烏什城屬地¶
　　闢展(在烏什城東/一百十里)¶
　　哈喇和卓(在闢展西/南五十里)¶
　　僧尼木(在哈喇和卓/南四十里)¶
　　魯克察克(在僧尼木/西三十里)¶
　　托克三(在魯克察克/東北四十里)¶
　　雅爾(在闢展南/四十里)¶
<pb:KR2m0015_WYG_285-32b>¶
　　洋赫(在雅爾東/二十里)¶
　　布干(在雅爾北/三十里)¶
　　罕都(在布干西/三十里)¶
　　連木齊木(在罕都西/北十里)¶
　　雅木什(在連木齊木/北三十五里)¶
　　(臣/)等謹按自雅木什以上諸地名多與闢展城所¶
　　轄地相類當時回衆世居闢展自役屬準噶爾後¶
　　仍始西遷不忘舊居仍其故號故其名兩地符合¶
<pb:KR2m0015_WYG_285-33a>¶
　　云¶
　　英額阿里克(屬烏/什城)¶
　　必特克里克(與英額阿里克並/在烏什城之東北)¶
　　古古爾魯克(屬烏/什城)¶
　　沙圖(與古古爾魯克並/在烏什城之西北)¶
　　巴什雅克瑪(屬烏/什城)¶
　　古木克齊克(與巴什雅克瑪並/在烏什城之西南)¶
　　色帕爾拜(在古木克齊克西五/十里為烏什最西界)¶
<pb:KR2m0015_WYG_285-33b>¶
　　呼蘭齊克(在烏什城西/南八十里)¶
　　扎木必勒阿斯提(在呼蘭齊克西/南六十六里)¶
　　齋都伯(在扎木必勒阿斯/提西南四十里)¶
　　素衮(在齋都伯西/南四十里)¶
　　巴爾昌(在素衮西南一百二十里自呼蘭齊克至/此為烏什城西南境外通喀什噶爾之路)¶
　　(其南則東西千里沙磧/彌望為古疏勒國東境)¶
　　喀什噶爾城東北至阿喇古接烏什界東南至赫¶
　　色勒布伊接葉爾羌界西與北皆至蔥嶺通布魯¶
<pb:KR2m0015_WYG_285-34a>¶
　　特安集延界在烏什城西南九百三十五里所屬¶
　　城村中最著曰英阿薩爾至¶
　京師一萬一千九百二十五里漢時為疏勒國其南¶
　　境兼為依耐國地唐初疏勒國内附遥置疏勒都¶
　　督府為四鎮之一𨽻於安西都䕶府貞元時廢宋¶
　　時亦為疏勒國元至元時詔安慰合失合兒等城即¶
　　今之喀什噶爾明時稱為哈實哈兒舊屬於回部¶
　　為逆回大和卓木波羅泥都之故城乾隆二十三¶
<pb:KR2m0015_WYG_285-34b>¶
　　年大兵既克庫車逆回霍集占西遁我軍追至葉¶
　　爾羌波羅泥都自喀什噶爾以衆赴援與霍集占¶
　　合負隅拒守者累月我師還次阿克蘇整軍再進¶
　　霍集占先從葉爾羌遁而西波羅泥都復入喀什¶
　　噶爾掠其牲畜踰山而西與霍集占俱遁二十四¶
　　年我師進赴喀什噶爾未至百餘里其故伯克率¶
　　回衆等以城降其地内屬駐辦事大臣協辦大臣¶
　　領隊大臣及總兵等官管轄無定員又分駐英阿¶
<pb:KR2m0015_WYG_285-35a>¶
　　薩爾辦事大臣一人仍各設伯克分理境内事務¶
　　喀什噶爾城屬地¶
　　霍爾干(在喀什噶爾城東北十里自此/至哈喇古皆喀什噶爾東北境)¶
　　阿斯騰阿喇圖什(在霍爾干/北七十里)¶
　　玊斯屯阿喇圖什(在阿斯騰阿喇/圖什西八十里)¶
　　阿喇古(在阿斯騰阿喇/圖什東一百里)¶
　　伯什克勒木(在喀什噶爾城東三十五里自此至/赫色勒布伊皆喀什噶爾東南境)¶
　　阿爾巴特(在伯什克勒/木東南十里)¶
<pb:KR2m0015_WYG_285-35b>¶
　　排資阿巴特(在阿爾巴特東/一百六十里)¶
　　赫色勒布伊(在阿爾巴特西/南一百十里)¶
　　塞爾們(在喀什噶爾城西南五里自此/至鄂怕勒皆喀什噶爾西南境)¶
　　托克庫爾薩克(在塞爾們南/三十五里)¶
　　塔什巴里克(在托克庫爾薩/克南一百十里)¶
　　鄂帕勒(在托克庫爾薩/克西八十里)¶
　　哈喇刻爾(在喀什噶爾城南三十里自此/至托撲魯克皆喀什噶爾南境)¶
　　提斯衮(在哈喇刻爾/南三十里)¶
<pb:KR2m0015_WYG_285-36a>¶
　　英阿薩爾(在提斯衮南一百四十里為漢時/依耐國地後漢時為莎車所併)¶
　　托撲魯克(在英阿薩爾東南七十里/自此而南接葉爾羌西界)¶
　　喀什噶爾西境外地¶
　　和什庫珠克(舊稱霍斯庫魯克在喀/什噶爾城西五百里)¶
　　阿拉楚勒(舊稱阿爾楚爾在和什庫珠克西三百/里漢時為無雷國地北魏時為鉢和國)¶
　　(地唐時為/喝盤陀地)¶
　　葉爾羌城轉音為葉爾奇木城東北至察特西凌¶
　　接阿克蘇界西南至沙爾虎勒入蔥嶺通㧞達克¶
<pb:KR2m0015_WYG_285-36b>¶
　　山界東南至丕雅勒阿勒瑪接和闐界北至喀什¶
　　噶爾河接喀什噶爾界城一東道由阿克蘇八百¶
　　里西道由喀什噶爾五百里其地至¶
　京師一萬二千四百二十五里漢時為莎車國其西¶
　　南境兼為西夜國地平帝以後西域多屬於匈奴¶
　　惟莎車附漢後漢建武時立其王為西域大都尉¶
　　率五十五國皆屬焉永平時為于闐所破後其國¶
　　復立北魏時為渠莎國地周隋以後為于闐所併¶
<pb:KR2m0015_WYG_285-37a>¶
　　唐時亦曰沮渠仍併入于闐唐遥置為毗沙都督¶
　　府地尋廢宋時亦為于闐國元至元時置于闐及¶
　　鴉兒看兩城水驛後又詔安慰鴉兒看等城即今¶
　　之葉爾羌明時稱為葉爾欽舊屬於回部亦稱回¶
　　回國為逆回小和卓木霍集占之故城乾隆二十¶
　　三年大兵進討逆回至此兩和卓木負固拒守屢¶
　　戰輒敗而城未下我軍用奇往城南之英莪奇盤¶
　　山反為所圍築堡固守㑹新調兵先已在途赴援¶
<pb:KR2m0015_WYG_285-37b>¶
　　合擊圍乃解整旅還阿克蘇尅期復進二酋棄城¶
　　先遁葉爾羌之舊伯克率回衆以城降其地内屬¶
　　我軍追逆回敗之於和什庫珠克又敗之於阿拉¶
　　楚勒復敗之於葉什勒庫勒逆回奔㧞達克山旋¶
　　即授首回部全地悉定駐㕘贊大臣領隊大臣等¶
　　官管轄無定員仍設伯克分理境内事務¶
御製平定回部勒銘葉爾奇木碑文¶
　粤稽回始肇自天方又名黙克一日天堂大食見元¶
<pb:KR2m0015_WYG_285-38a>¶
　回鶻見唐是皆仿彿所傳弗詳惟我皇清撫有華夏¶
　血氣之倫均歸陶冶準夷昔强宴頑弗下恃厥險逺¶
　實梗化者䝟貐其衆豺狼其羣以回為羊役以耕耘¶
　利其善賈三倍市欣拘二酋長處伊犁濵四大回城¶
　輸租獻賦騰格是供衛拉是懼繭絲奚堪溝壑已遽¶
　有面内心其何能訴準夷既平羣回見天謂自今始¶
　飽食晏眠遣厥酋歸撫爾土田生死肉骨詎疑變遷¶
　徳竟怨報助我叛疆戕我使軺(叶/)是用興師聲罪致¶
<pb:KR2m0015_WYG_285-38b>¶
　討(叶/)乃敢抗顔蜩螗讙譟既侮厥外宜安厥内而何¶
　狂狙心焉昬憒殺人為戲奪妻為穢大失衆心無不¶
　怨背三道並發四甄齊攻酋知弗支自擄一空廿日¶
　之前駾走無蹤爾雖無蹤我追應窮滔滔洸洸連戰¶
　皆克旦夕茍延遂入異域異域畏懐舉旂助力腐鼠¶
　莫逋遂來獻馘二酋既殱諸回永靖(叶/)設官定賦去¶
　其苛政昔之諸回曉戰夜偵今恬以嬉各保性命昔¶
　之諸回為準夷臣今語鄰封曰天王民曰天王民誰¶
<pb:KR2m0015_WYG_285-39a>¶
　汝苦辛藝爾黍稷孳爾子孫在昔己巳爰平金川兹¶
　定回部亦己夘年嵗符理紀瑞疊祥駢持盈保泰惟¶
　懋慎旃¶
　　葉爾羌城屬城¶
　　察特西凌(在葉爾羌城東北六百里自此/至呼拉瑪皆葉爾羌東北境)¶
　　巴爾楚克(在察特西凌/西南一百里)¶
　　呼拉瑪(在巴爾楚克西/南一百三十里)¶
　　伯什恰特(在葉爾羌城東五十里/與拜林皆葉爾羌東境)¶
<pb:KR2m0015_WYG_285-39b>¶
　　拜林(在伯什恰特/東北五十里)¶
　　密什雅爾(在葉爾羌城北十五里自此至/庫勒塔里木皆葉爾羌北境)¶
　　塔噶爾齊(在宻什雅爾/東十八里)¶
　　阿布布爾(在塔噶爾齊/東二十里)¶
　　汗阿里克(在葉爾羌城/北四十里)¶
　　庫勒塔里木(在汗阿里克東/北二百六十里)¶
　　雅哈阿里克(在葉爾羌城西南四十里自此/至英莪奇盤皆葉爾羌西南境)¶
　　博斯恰木(在雅哈阿里/克南三十里)¶
<pb:KR2m0015_WYG_285-40a>¶
　　裕勒阿里克(在博斯恰木南一百七十里自此而/西南為漢時西夜國又西為子合國)¶
　　(北魏時為悉俱半地/唐時為朱俱波地)¶
　　庫克雅爾(在裕勒阿里/克西五里)¶
　　他克布伊(在庫克雅爾/西北二百里)¶
　　英莪奇盤(在他克布伊/西南一百里)¶
　　鄂屯楚魯克(在葉爾羌城南四十里自此至/阿克阿里克皆葉爾羌東南境)¶
　　沙圖(在鄂屯楚魯克/南一百六十里)¶
　　呼木什恰特(在沙圖西北/二十五里)¶
<pb:KR2m0015_WYG_285-40b>¶
　　伯什阿里克(在呼木什恰特/東南一百里)¶
　　托古斯恰特(在伯什阿里/克東一百里)¶
　　哈爾噶里克(在伯什阿里克/西南八十里)¶
　　貝拉(在哈爾噶里克/東南六十里)¶
　　楚魯克(在哈爾噶里克/東南七十里)¶
　　丕什南(在楚魯克/東三十里)¶
　　固璊(在丕什南/東七十里)¶
　　章固雅(在固璊南/四十里)¶
<pb:KR2m0015_WYG_285-41a>¶
　　薩納珠(在章固雅/南二十里)¶
　　穆集(在固璊東/南八十里)¶
　　衮得里克(在穆集東/南四十里)¶
　　都斡(在衮得里克東南六十里自丕什南至此其/西南為丕雅拉阿勒瑪皆漢時皮山國地北)¶
　　(魏時為蒲山國/後為于闐所併)¶
　　丕雅拉阿勒瑪(在穆集西/南二百里)¶
　　阿克阿里克(在穆集東/北二百里)¶
　　鄂爾多諤斯騰(在葉爾羌城西二十里自此/至莎爾虎勒皆葉爾羌西境)¶
<pb:KR2m0015_WYG_285-41b>¶
　　阿喇勒(在鄂爾多諤斯/騰西南二十里)¶
　　喀瑪喇克(在阿喇勒西/南二十里)¶
　　喇巴特齊(在喀瑪喇克/西五十里)¶
　　哈喇古哲什(在喇巴特齊/西三十里)¶
　　和什阿喇布(在哈喇古哲什/西南二十里)¶
　　伊奇蘇寧阿喇斯(在和什阿喇布/東南一百里)¶
　　沙爾虎勒(在和什阿喇/布西五百里)¶
　　葉爾羌西境外地¶
<pb:KR2m0015_WYG_285-42a>¶
　　塞爾勒克(在葉爾羌城西南/五百餘里蔥嶺中)¶
　　喀爾楚(在塞爾勒克西南一百五十里與塞爾勒/克並在蔥嶺中為漢時蒲犁國地後漢時)¶
　　(為徳若國北魏至唐時為喝盤陀地自此西北行/通阿拉楚勒葉什勒庫勒界東南行通拔達克山)¶
　　(界/)¶
　　和闐東至克勒底雅河入沙磧西至皂瓦河接葉¶
　　爾羌界南至南山北盡和闐河接阿克蘇界六城¶
　　至¶
　京師一萬二千一百五十里漢時為于闐國亦作于¶
<pb:KR2m0015_WYG_285-42b>¶
　　寘北魏以後併有扞彌渠勒戎盧諸小國其地益¶
　　大唐時又號瞿薩旦那國初屬於突厥貞觀末内¶
　　附置于闐鎮為四鎮之一𨽻於安西都䕶府上元¶
　　初復遥置毗沙都督府貞元時廢元明皆為于闐¶
　　國時與中國通諸城向受回酋節制乾隆二十三¶
　　年大兵進至阿克蘇將軍㕘贊大臣等傳檄往撫¶
　　之時逆回霍集占使者已先在其地六城伯克等¶
　　聞¶
<pb:KR2m0015_WYG_285-43a>¶
天朝使至即擊逐逆黨恭迎我使傾心歸順以城内屬¶
　　其後賊以和闐道逺大兵難至率衆來攻旋因我¶
　　軍赴援乗霧合擊賊驚潰去和闐回長霍集斯伯¶
　　克再赴軍門投誠因遣其子漠咱帊爾入¶
　覲其後錫以封爵和闐全地悉定駐辦事大臣管轄¶
　　無定員仍設伯克分理境内事務¶
　　和闐六城¶
　　額里齊城(為六城之首漢時為于闐/國都唐時為于闐鎮城地)¶
<pb:KR2m0015_WYG_285-43b>¶
　　哈喇哈什城(在額里齊城西北六十里/唐時為于闐國葦闗地)¶
　　玊隴哈什城(在額里齊城/東南三十里)¶
　　齊爾拉城(在玊隴哈什城東二百里西距額里齊/城二百三十里唐時為于闐國坎城地)¶
　　塔克城(在齊爾拉城東南一百八十里西北距額/里齊城四百十里唐時為于闐國次城地)¶
　　克勒底雅城(在齊爾拉城東南二百里西距額里/齊城四百三十里為和闐最東南境)¶
　　(漢時為扞彌國地後漢為拘彌國後/為于闐所併唐時為于闐國蘭城地)¶
　　和闐屬地¶
　　丕什雅(在額里齊城西/南一百六十里)¶
<pb:KR2m0015_WYG_285-44a>¶
　　托蘇拉固葉(屬和/闐)¶
　　哈朗歸塔克(與托蘇拉固葉並/在額里齊城南境)¶
　　貝喇齊(在額里齊城/西北七十里)¶
　　皁斡勒(在額里齊城西/北一百二十里)¶
　　伯爾烏咱克(屬和/闐)¶
　　吉爾布斯喀藏(與伯爾烏咱克並/在額里齊城西境)¶
　　宻爾呼雅古葉(屬和/闐)¶
　　烏哈什(屬和/闐)¶
<pb:KR2m0015_WYG_285-44b>¶
　　巴爾黙齊伊克(自宻爾呼雅古葉至此/並在額里齊城北境)¶
　　勒沁托海(在玊隴哈什城北一百里西南距額里/齊城一百六十里自此至波斯當托郭)¶
　　(喇克皆東/傍和闐河)¶
　　蘇克坦雅雅克(在勒沁托海/北五十里)¶
　　額克里雅爾(在蘇克坦雅雅/克北七十里)¶
　　坡多拜鼐(在額克里雅/爾北五十里)¶
　　喀提里什(在坡多拜鼐/北二十里)¶
　　塔喀喀(在喀提里什/北二十五里)¶
<pb:KR2m0015_WYG_285-45a>¶
　　瑪爾占鄂勒底(在塔喀喀北/六十五里)¶
　　吉拉木雅依底(在瑪爾占鄂勒/底北二十里)¶
　　巴什布克色木(在吉拉木雅依/底北五十里)¶
　　鄂托喇布克色木(在巴什布克色/木北四十里)¶
　　愛雅克布克色木(在鄂托喇布克/色木北六十里)¶
　　伯徳里克鄂拓克(在愛雅克布克/色木北八十里)¶
　　伯什阿喇勒(在伯徳里克鄂/拓克北五十里)¶
　　齊克齊鄂拓克(在伯什阿喇/勒北六十里)¶
<pb:KR2m0015_WYG_285-45b>¶
　　波斯當托郭喇克(在齊克齊鄂拓克北一百二十/里為和闐最東北境自此北行)¶
　　(七十里至喀喇烏/蘇接阿克蘇界)¶
　　和闐東境外地¶
　　克里頁(在塔克城東南七十里漢時/為渠勒國地後為于闐所併)¶
　　阿勒屯郭勒(在克里頁東/南二百里)¶
　　蘇格特(在阿勒屯郭勒西南一百里自阿勒屯郭/勒至此為漢時渠勒戎盧二國交界地)¶
　　巴爾呼都克(在蘇格特東南二百里漢時/為戎盧國地後為于闐所併)¶
　　額徳爾干(在巴爾呼都克東北四百里西距和闐/克勒底雅城七百餘里在和闐東沙磧)¶
<pb:KR2m0015_WYG_285-46a>¶
　　(之外漢時當為精絶國地自此東南三百里為勒/斜爾烏蘭達布遜山及錫津烏蘭托羅海等山漢)¶
　　(時當為小宛國地又東北五百餘里為漢時且/末鄯善二國地通安西府屬郭煌縣西境外界)¶
　¶
　¶
　¶
　¶
　¶
　¶
<pb:KR2m0015_WYG_285-46b>¶
　¶
　¶
　¶
　¶
　¶
　¶
　¶
皇朝文獻通考卷二百八十五¶
