# -*- mode: mandoku-view; -*-
#+TITLE: 皇朝文獻通考
#+DATE: 2015-08-24 22:50:40.194328
#+PROPERTY: ID KR2m0015
#+PROPERTY: BASEEDITION WYG    
#+PROPERTY: JUAN 卷二百八十六
<pb:KR2m0015_WYG_286-1a>¶
欽定四庫全書¶
皇朝文獻通考卷二百八十六¶
　輿地考(十八/)¶
　　四川省¶
　　(臣/)等謹按禹貢梁州至殷周之世即廢而不置杜¶
　　佑以為當時已為蠻夷之國牧誓所稱庸蜀𦍑髳¶
　　微盧彭濮人是也先儒皆謂梁地併於雍荆豫三¶
　　州盖殷周之荆豫皆以漢水為界梁州自嶓冡以¶
<pb:KR2m0015_WYG_286-1b>¶
　　東分屬荆豫而嶓冡以西則雍兼之其地雖併入¶
　　三州而禹貢岷嶓沱潛諸山水無一入職方者説¶
　　者謂地既入夷則建州設牧非其所宜大抵如唐¶
　　宋之覊縻州簡其政令寛其賦歛使為不侵不叛¶
　　之臣而已夫蜀自蠶叢開國以後僻處西南連山¶
　　深阻天梯雲棧之間言地險者必以為稱首逮乎¶
　　金牛開道肇啟秦封巴蜀之列於郡縣自此昉矣¶
　　漢代通道西南夷其疆益大顧冉駹卭嶲之屬種¶
<pb:KR2m0015_WYG_286-2a>¶
　　類實繁厯代以來仍世長其地土官土吏之設於¶
　　蜀郡為獨多明初踵元故事招諭諸蠻凡西南各¶
　　部來歸者多用原官授之於是有宣慰司宣撫司¶
　　安撫司長官司諸號苐其介居山箐獷野難馴終¶
　　明之世惟建昌等處置衞所以領之其餘各土司¶
　　未嘗設立文武為之鈐轄祗聼其互為雄長而已¶
　　我¶
　國家聲教洋溢率土尊親若建昌松潘諸衞及永寧¶
<pb:KR2m0015_WYG_286-2b>¶
　　石砫酉陽諸司或升為府或置㕔州因地制宜已¶
　　全革其狉獉之俗至於崇岡複嶂之表雜處諸番¶
　　火種刀耕各安生業亦皆兼幬而並覆之即有一¶
　　二頑梗無知自相爭奪比於穴中之闘隨時加以¶
　　懲創亦莫不聞風震叠讋我¶
皇威是以西抵於藏地南達於䝉番莋馬旄牛皆通王¶
　　㑹蠻賨僰賧並樂土風¶
聖世攘外安内之謨洵乎威服徳懷各得其道矣¶
<pb:KR2m0015_WYG_286-3a>¶
　　四川明四川等處承宣布政使司治成都府領成¶
　　都保寧順慶重慶䕫州叙州馬湖龍安八府潼川¶
　　嘉定雅眉卭盧六州東川烏䝉烏撒鎮雄四軍民¶
　　府萬厯二十九年分播州地置遵義府共領府九¶
　　自府州之外置永寧等宣撫司黎州等安撫司又¶
　　置四川都指揮使司領成都等十衞及松潘軍民¶
　　衞天全六番招討司與疊溪等八守禦千戸所置¶
　　四川行都指揮使司治建昌領建昌寧番鹽井㑹¶
<pb:KR2m0015_WYG_286-3b>¶
　　川越嶲等衞¶
　本朝初四川巡撫及布政使司按察使司皆駐成都¶
　　府設總督駐陜西兼轄四川順治十四年専設四¶
　　川總督康熙四年以烏撒府改𨽻貴州七年改四¶
　　川總督為川湖總督駐湖北荆州府兼轄四川九¶
　　年川湖總督移駐重慶府十九年改為川陜甘總¶
　　督駐西安府兼轄四川雍正四年以東川府改𨽻¶
　　雲南五年以烏䝉鎮雄二府亦改𨽻雲南併馬湖¶
<pb:KR2m0015_WYG_286-4a>¶
　　府入叙州府又以建昌衞改置寧逺府又升成都¶
　　府屬之茂綿二州及資縣並為直𨽻州六年升䕫¶
　　州府屬之達川為直𨽻州七年以遵義府改𨽻貴¶
　　州又升雅州為府八年増置直𨽻叙永㕔同知九¶
　　年專設四川總督駐成都府十二年升潼川嘉定¶
　　二州為府又升重慶府屬之忠州為直𨽻州又増¶
　　置直𨽻黔彭㕔同知十三年仍設川陜甘總督乾¶
　　隆元年改黔彭㕔置酉陽州十四年復專設四川¶
<pb:KR2m0015_WYG_286-4b>¶
　　總督裁四川巡撫以總督兼理巡撫事十七年置¶
　　直督雜谷㕔同知二十五年置直𨽻松潘㕔同知¶
　　二十七年置直𨽻石砫㕔同知四十一年平定兩¶
　　金川以其地置阿爾古美諾二㕔凡領府十一直¶
　　𨽻州九㕔六各衞所俱以次裁改入州縣東西距¶
　　三千里南北距三千二百十里東至湖北宜昌府¶
　　巴東縣界一千七百六十里西至番界一千二百¶
　　四十里南至雲南武定州元謀縣界二千三十里¶
<pb:KR2m0015_WYG_286-5a>¶
　　北至陜西漢中府寧𦍑州界一千一百八十里東¶
　　南至貴州大定府畢節縣界一千一百五十里西¶
　　南由打箭爐出口至西藏界九千六百七十五里¶
　　東北至陜西興安府界一千四百十里西北至甘¶
　　肅階州文縣界一千一百五十里在¶
　京師西南五千七百十里¶
　　成都府為省治東西距三百四十里南北距二百¶
　　七十五里東至潼川府樂至縣界一百六十里西¶
<pb:KR2m0015_WYG_286-5b>¶
　　至茂州瓦寺土司界一百八十里南至眉州彭山¶
　　縣界一百十五里北至綿州綿竹縣界一百六十¶
　　里東南至資州資陽縣界一百六十五里西南至¶
　　卭州界一百二十里東北至潼川府中江縣界一¶
　　百五十里西北至茂州文川縣界一百四十里自¶
　　府治至¶
　京師五千七百十里明為成都府共領州六縣二十¶
　　五¶
<pb:KR2m0015_WYG_286-6a>¶
　本朝初因之順治十六年省彰明羅江二縣康熙元¶
　　年省雙流縣七年省崇寧縣及彭縣九年省華陽¶
　　縣雍正五年升茂綿二州及資縣並為直𨽻州又¶
　　省威州入保縣與内江等共九縣分屬茂綿資三¶
　　州又復置華陽縣與成都縣並為府治復置羅江¶
　　縣分屬綿州六年復置雙流崇寧彭彰明四縣仍¶
　　並屬府七年以彰明縣改屬龍安府凢領州三縣¶
　　十三¶
<pb:KR2m0015_WYG_286-6b>¶
　　成都縣(附郭治/府北境)¶
　　華陽縣(附郭治府南境康熙九年省入成都縣/雍正五年復置與成都縣並為府治)¶
　　雙流縣(在府西南四十里康熙元年/省入新津縣雍正六年復置)¶
　　温江縣(在府西少/南五十里)¶
　　新都縣(在府北/五十里)¶
　　金堂縣(在府東北/七十里)¶
　　郫縣(在府西四/十五里)¶
　　新繁縣(在府西北/五十六里)¶
<pb:KR2m0015_WYG_286-7a>¶
　　崇寧縣(在府西北八十里康熙七年/省入郫縣雍正六年復置)¶
　　彭縣(在府西北九十里康熙七年/省入新繁縣雍正六年復置)¶
　　灌縣(在/百)　(西北一/十五里)¶
　　簡州(在府東少南/一百二十里)¶
　　崇慶州(在府西南/九十里)¶
　　新津縣(在府西南/九十里)¶
　　漢州(在府北少/東九十里)¶
　　什邡縣(在府北一/百三十里)¶
<pb:KR2m0015_WYG_286-7b>¶
　　保寧府在省治東北六百二十里東西距七百十¶
　　里南北距五百四十里東至逹州太平縣界五百¶
　　六十里西至綿州梓潼縣界一百五十里南至順¶
　　慶府西充縣界一百四十里北至陜西漢中府寧¶
　　𦍑州界四百里東南至順慶府蓬州界一百七十¶
　　里西南至潼川府鹽亭縣界一百里東北至漢中¶
　　府南鄭縣界五百里西北至龍安府平武縣界三¶
　　百五十里自府治¶
<pb:KR2m0015_WYG_286-8a>¶
　京師四千二百四十里明為保慶府共領州二縣八¶
　本朝初因之雍正五年以綿竹縣改屬綿州凡領州¶
　　二縣七¶
　　閬中縣(附/郭)¶
　　蒼溪縣(在府西北/四十里)¶
　　南部縣(在府南少/東七十里)¶
　　廣元縣(在府北二/百八十里)¶
　　昭化縣(在府北少西/二百八十里)¶
<pb:KR2m0015_WYG_286-8b>¶
　　巴州(在府東北二/百五十里)¶
　　通江縣(在府東北/四百里)¶
　　南江縣(在府東北三/百四十里)¶
　　劍州(在府西北二/百二十里)¶
　　順慶府在省治東北六百二十里東西距四百七¶
　　十里南北距二百里東至忠州梁山縣界三百八¶
　　十里西至潼川府蓬溪縣界九十里南至重慶府¶
　　定逺縣界一百里北至保寧府南部縣界一百里¶
<pb:KR2m0015_WYG_286-9a>¶
　　東南至忠州墊江縣界三百三十里西南至蓬溪¶
　　縣界九十里東北至保寧府巴州界二百七十里¶
　　西北至潼川府塩亭縣界一百二十里自府治至¶
　京師五千二百十里明為順慶府¶
　本朝因之康熙七年省岳池縣六十年復置凡領州¶
　　二縣八¶
　　南充縣(附/郭)¶
　　西充縣(在府西北/八十里)¶
<pb:KR2m0015_WYG_286-9b>¶
　　蓬州(在府東北/一百里)¶
　　營山縣(在府東北一/百八十里)¶
　　儀隴縣(在府東北二/百三十里)¶
　　廣安州(在府東南一/百七十里)¶
　　岳池縣(在府東南一百十里康熙七/年省入廣安州六十年復置)¶
　　渠縣(在府東二/百十里)¶
　　大竹縣(在府東/三百里)¶
　　鄰水縣(在府東南二/百七十里)¶
<pb:KR2m0015_WYG_286-10a>¶
　　重慶府在省治東南九百六十里東西距八百十¶
　　里南北距六百七十五里東至酉陽州彭水縣界¶
　　五百里西至叙州府隆昌縣界三百十里南至貴¶
　　州遵義府桐梓縣界三百三十里北至順慶府鄰¶
　　水縣界三百四十五里東南至遵義府正安州界¶
　　三百四十里西南至瀘州合江縣界三百十里東¶
　　北至忠州墊江縣界三百二十里西北至潼川府¶
　　遂寧縣界二百九十里自府治至¶
<pb:KR2m0015_WYG_286-10b>¶
　京師五千二百里明為重慶府領州三縣十七¶
　本朝初因之康熙元年省壁山大足銅梁安居四縣¶
　　八年省定逺武隆二縣六十年復置銅梁縣雍正¶
　　六年復置壁山大足定逺三縣十二年升忠州為¶
　　直𨽻州以酆都墊江二縣屬之分黔江彭水二縣¶
　　置直𨽻黔彭㕔乾隆元年改㕔為酉陽州今領州¶
　　二縣十一¶
　　巴縣(附/郭)¶
<pb:KR2m0015_WYG_286-11a>¶
　　江津縣(在府西南一/百三十里)¶
　　長夀縣(在府東北一/百五十里)¶
　　永川縣(在府西少南/一百八十里)¶
　　壁山縣(在府西少北一百里康熙元年/省入永川縣雍正六年復置)¶
　　榮昌縣(在府西少南/二百六十里)¶
　　大足縣(在府西三百十里康熙元年/省入榮昌縣雍正六年復置)¶
　　綦江縣(在府南少/東二百里)¶
　　南川縣(在府東南二/百五十里)¶
<pb:KR2m0015_WYG_286-11b>¶
　　合州(在府北二百五里康熙/元年以安居縣省入)¶
　　銅梁縣(在府西少北二百里康熙元/年省入合州六十年復置)¶
　　定逺縣(在府北少西二百九十五里康熙/八年省入合州雍正六年復置)¶
　　涪州(在府東少北三百十里康/熙八年以武隆縣省入)¶
　　䕫州府在省治東一千六百八十里東西距五百¶
　　四十里南北距七百里東至湖北宜昌府巴東縣¶
　　界二百十里西至達州新寧縣界三百三十里南¶
　　至湖北施南府恩施縣界二百里北至陜西興安¶
<pb:KR2m0015_WYG_286-12a>¶
　　州平利縣界五百里東南至施南府建始縣界一¶
　　百十里西南至忠州界四百十里東北至湖北鄖¶
　　陽府房縣界四百五十里西北至逹州東鄉縣界¶
　　六百十里自府治至¶
　京師四千二百里明洪武四年為䕫州府九年降為¶
　　州屬重慶府十四年復升為府領州一縣十二¶
　本朝初因之康熙六年省大寧縣七年省新寧縣九¶
　　年省大昌縣雍正六年升逹州為直𨽻州以東鄉¶
<pb:KR2m0015_WYG_286-12b>¶
　　太平二縣屬之七年復置大寧新寧二縣十二年¶
　　又分新寧縣屬逹州分梁山縣屬忠州乾隆元年¶
　　以建始縣改屬湖北施南府凡領縣六¶
　　奉節縣(附/郭)¶
　　巫山縣(在府東一百三十里康/熈九年以大昌縣省入)¶
　　大寧縣(在府北一百八十里康熙六年/省入奉節縣雍正七年復置)¶
　　雲陽縣(在府西一/百四十里)¶
　　萬縣(在府西少南/二百八十里)¶
<pb:KR2m0015_WYG_286-13a>¶
　　開縣(在府西少北/二百三十里)¶
　　叙州府在省治南六百五十里東西距七百三十¶
　　五里南北距三百八十里東至瀘州江安縣界一¶
　　百三十五里西至雷波㕔境外接凉山蠻界六百¶
　　里南至雲南昭通府鎮雄州界二百八十里北至¶
　　嘉定府榮縣界一百里東南至叙永㕔界二百二¶
　　十里西南至雲南昭通府恩安縣界二百五十里¶
　　東北至重慶府榮昌縣界二百二十里西北至嘉¶
<pb:KR2m0015_WYG_286-13b>¶
　　定府犍為縣界一百七十里自府治至¶
　京師六千三百里明洪武六年為叙州府領縣十其¶
　　西境兼置馬湖府領縣一¶
　本朝初因之雍正五年併馬湖府入叙州府乾隆二¶
　　十六年増置雷波㕔三十年増置馬邊㕔凡領縣¶
　　十一㕔二長官司四¶
　　宜賓縣(附/郭)¶
　　慶符縣(在府南少西/一百二十里)¶
<pb:KR2m0015_WYG_286-14a>¶
　　富順縣(在府東北一/百八十里)¶
　　南溪縣(在府東一/百十里)¶
　　長寧縣(在府南少東/一百四十里)¶
　　高縣(在府南少西/一百五十里)¶
　　筠連縣(在府西南二/百二十五里)¶
　　珙縣(在府南/二百里)¶
　　興文縣(在府東南一/百九十里)¶
　　隆昌縣(在府東北二/百四十里)¶
<pb:KR2m0015_WYG_286-14b>¶
　　屏山縣(在府西少南一百二十里雍正五/年罷馬湖府以縣改屬叙州府)¶
　　雷波㕔(在府西五百里明洪武中為雷波鄉屬屏/山縣  本朝康熙初歸附仍置長官司雍)¶
　　(正六年改置直𨽻雷波衞領黄鄉守禦千/戶所乾隆二十六年裁衞設通判治此)¶
　　馬邊㕔(在府西北六百里舊置馬邉營設官/兵駐守乾隆三十年設通判治此)¶
　　泥溪長官司(在屏山縣西三里元至元時置長官/司  本朝康熙二十一年復置今司)¶
　　平夷長官司(在屏山縣西九十里元至元時置長/官司  本朝康熙二十一年復置今)¶
　　(司/)¶
　　蠻夷長官司(在屏山縣西少南一百三十里元至/元時置長官司  本朝康熙二十一)¶
<pb:KR2m0015_WYG_286-15a>¶
　　(年復置/今司)¶
　　沐川長官司(在屏山縣西北一百八十里元至元/時置長官司  本朝康熙二十一年)¶
　　(復置今司以上土/司皆屬屏山縣)¶
　　自各土司之外又分設土千百戸以領各寨番民¶
　　曰穵黒土百戸曰膩乃窠土百戸曰旁阿孤土百¶
　　戸曰明州樂土百戸曰大羊腸嚕喀土百戸曰幹¶
　　田壩土百戸曰麻栁壩土百戸曰阿招土百戸皆¶
　　在屏山縣西界凉山之地于康熈四十二年歸附¶
<pb:KR2m0015_WYG_286-15b>¶
　　授職屬屏山縣管轄曰雷波土千戸于雍正七年¶
　　歸附授職屬雷波㕔管轄曰冷紀土百戸于雍正¶
　　九年歸附授職屬馬邊㕔管轄¶
　　龍安府在省治北少東六百五十里東西距四百¶
　　三十里南北距五百二十里東至保寧府劍州界¶
　　二百八十里西至松潘㕔界一百五十里南至綿¶
　　州安縣界三百里北至甘肅階州文縣界二百二¶
　　十里東南至綿州梓潼縣治三百八十里西南至¶
<pb:KR2m0015_WYG_286-16a>¶
　　茂州治四百五十里東北至陜西漢中府寧𦍑州¶
　　治四百五十里西北至松潘㕔界一百五十里自¶
　　府治至¶
　京師四千八百七十里明洪武七年為龍州二十三¶
　　年改龍州軍民千戸所尋復為州宣徳七年改為¶
　　宣撫司嘉靖四十五年始改置龍安府領縣四¶
　本朝初因之順治十六年省清川縣雍正九年以成¶
　　都府之彰明縣來屬又増置松潘㕔乾隆二十五¶
<pb:KR2m0015_WYG_286-16b>¶
　　年改松潘㕔為直𨽻㕔今領縣四長官司一¶
　　平武縣(附郭順治十六/年清川縣省入)¶
　　江油縣(在府東南二/百六十里)¶
　　石泉縣(在府西南三/百二十里)¶
　　彰明縣(在府南三百二十里初屬成都府順治十/六年省入綿州雍正六年復置九年改屬)¶
　　(龍安/府)¶
　　陽地隘口長官司(在平武縣北三十里順治六/年歸附置今司屬平武縣)¶
　　潼川府在省治東北三百二十里東西距三百八¶
<pb:KR2m0015_WYG_286-17a>¶
　　十里南北距五百七十里東至順慶府西充縣界¶
　　二百里西至成都府漢州界一百八十里南至資¶
　　州内江縣界四百八十里北至綿州界九十里東¶
　　南至重慶府合州界三百五十里西南至成都府¶
　　簡州界三百十里東北至保寧府南部縣界一百¶
　　七十里西北至綿州界九十里自府治至¶
　京師五千五百七十里明洪武九年為直𨽻州省府¶
　　治郪縣入州共領縣七¶
<pb:KR2m0015_WYG_286-17b>¶
　本朝初因之康熈元年省安岳縣雍正七年復置十¶
　　二年升潼川州為府增置三䑓縣凡領縣八¶
　　三臺縣(附郭雍正十二年升潼川州為/府以州地置三臺縣為府治)¶
　　射洪縣(在府東南六十里初屬潼/川州雍正十二年屬府)¶
　　鹽亭縣(在府東少北一百里初屬/潼川州雍正十二年屬府)¶
　　中江縣(在府西一百二十里初屬/潼川州雍正十二年屬府)¶
　　遂寧縣(在府東南一百八十里初屬/潼川州雍正十二年屬府)¶
　　蓬溪縣(在府東南一百五十里初屬/潼川州雍正十二年屬府)¶
<pb:KR2m0015_WYG_286-18a>¶
　　安岳縣(在府南三百八十里康熙元年省入遂寧/縣十年改入樂至縣雍正七年復置仍屬)¶
　　(潼川州十/二年屬府)¶
　　樂至縣(在府南少西二百三十里初/屬潼川州雍正十二年屬府)¶
　　嘉定府在省治南三百九十里東西距四百里南¶
　　北距二百十里東至資州内江縣界二百里西至¶
　　番界二百里南至叙州府宜賓縣界一百六十里¶
　　北至眉州青神縣界五十里東南至宜賓縣界一¶
　　百六十里西南至番界二百十里東北至資州井¶
<pb:KR2m0015_WYG_286-18b>¶
　　研縣界六十里西北至雅州府名山縣界一百七¶
　　十五里自府治至¶
　京師六千四十里明洪武四年為嘉定府九年改為¶
　　直𨽻州省府治龍游縣入州共領縣六¶
　本朝初因之康熙六年省威逺縣雍正六年復置十¶
　　二年升嘉定州為府増置樂山縣共領縣七¶
　　樂山縣(附郭舊龍游縣明洪武時省入嘉定州山本/朝雍正十二年升州為府以州地置樂  縣)¶
　　(為府/治)¶
<pb:KR2m0015_WYG_286-19a>¶
　　峨眉縣(在府西六十里初屬嘉/定州雍正十二年屬府)¶
　　洪雅縣(在府西北一百三十里初屬/嘉定州雍正十二年屬府)¶
　　夾江縣(在府西北八十里初屬嘉/定州雍正十二年屬府)¶
　　犍為縣(在府東南一百二十里初屬/嘉定州雍正十二年屬府)¶
　　榮縣(在府東一百五十里初屬/嘉定州雍正十二年屬府)¶
　　威逺縣(在府東少北二十里康熈六年省入榮縣/雍正六年復置仍屬嘉定州十二年屬府)¶
　　雅州府在省治西南三百三十里東西距五百三¶
　　十五里南北距三百八十五里東至嘉定府洪雅¶
<pb:KR2m0015_WYG_286-19b>¶
　　縣界四十里西至打箭爐㕔外通西番界四百九¶
　　十五里南至寧逺府越嶲㕔界三百十里北至卭¶
　　州蒲江縣界七十五里東南至嘉定府峨眉縣界¶
　　一百二十里西南至打箭爐明正土司界四百四¶
　　十里東北至蒲江縣界一百里西北至西番界二¶
　　百三十里自府治至¶
　京師六千二十里明洪武四年改為直𨽻州省州治¶
　　嚴道縣入州共領縣三¶
<pb:KR2m0015_WYG_286-20a>¶
　本朝初因之雍正七年升雅州為府増置雅安縣又¶
　　開置打箭爐㕔八年改置天全州清溪縣凡領州¶
　　一縣五㕔一宣慰司三宣撫司二安撫司十五長¶
　　官司十三¶
　　雅安縣(附郭雍正七年升雅州為府/以州地置雅安縣為府治)¶
　　名山縣(在府東北四十里初屬/雅州雍正七年屬府)¶
　　榮經縣(在府西南九十里初屬/雅州雍正七年屬府)¶
　　蘆山縣(在府西北七十里初屬/雅州雍正七年屬府)¶
<pb:KR2m0015_WYG_286-20b>¶
　　天全州(在府西少北一百二十里明洪武初為天/全六番招討司𨽻四川都司  本朝初因)¶
　　(之雍正八年改置/天全州屬雅州府)¶
　　清溪縣(在府西南一百六十里明洪武八年省黎/州治漢源縣入州改為黎州長官司十一)¶
　　(年升黎州安撫司萬厯時改為千戸所𨽻四川都/司  本朝初改為黎大所雍正八年改置清溪縣)¶
　　(屬雅/州府)¶
　　打箭爐㕔(在府西南六百三十里省治西南一千/二十里明永樂五年為長河西魚通寧)¶
　　(逺宣慰司七本朝康熈初内屬三十九年設官兵/駐守雍正  年移同知分治其地兼轄番漢民人)¶
　　(自裡塘巴塘以西直抵西藏袤延數千里皆歸/統轄為諸番朝貢互市之要口仍屬雅州府)¶
<pb:KR2m0015_WYG_286-21a>¶
　　明正宣慰司(即駐打箭爐亦稱明正長河西魚通/寧逺軍民宣慰司其地在大渡河外)¶
　　(自古為荒服地元始置三安撫司明合置長河西/魚通寧逺宣慰司  本朝康熙五年復置今司三)¶
　　(十九年以藏番侵擾爐地發兵討平之各番衆相/率内附以宣慰司領之其所轄有安撫司五土千)¶
　　(戸一土百戸四十/八仍屬雅州府)¶
　　木坪宣慰司(在天全州西北亦稱董卜韓瑚宣慰/司其先于明時世襲土職  本朝康)¶
　　(熙元年復/置今司)¶
　　徳爾格忒宣撫司(在打箭爐外康熙五十八/年歸附雍正七年置今司)¶
　　冷邊長官司(在天全州西南康熙四/十九年歸附置今司)¶
<pb:KR2m0015_WYG_286-21b>¶
　　沈邊長官司(在清溪縣西北康熙四十九年歸/附置今司以上土司皆屬雅州府)¶
　　巴塘正副宣撫司(在打箭爐西南一千一百七十/里其地舊屬西藏以堪布喇嘛)¶
　　(掌管并設大小苐巴二人分理地方康煕五十八/年大兵平定西藏道經巴塘各番衆相率内附有)¶
　　(大小堡寨三十三處雍正七年置正副宣撫司各/一人管領所部番民其所轄有安撫司十長官司)¶
　　(八土千戸三土百戸三/十四仍屬打箭爐㕔)¶
　　瞻對安撫司(在打箭爐西南五百餘里/康熙四十年歸附置今司)¶
　　喇滚正副安撫司(在打箭爐西南瞻對土司之/南康熙四十年歸附置今司)¶
　　巴底安撫司(在打箭爐北康熙四/十年歸附置今司)¶
<pb:KR2m0015_WYG_286-22a>¶
　　革什咱安撫司(在打箭爐東北康熈/四十年歸附置今司)¶
　　綽斯甲安撫司(在打箭爐東北康熈四十年歸附/置今司以上土司分屬明正宣慰)¶
　　(司仍統於/雅州府)¶
　　裏塘正副宣撫司(在打箭爐西六百五十里西距/巴塘五百二十里其地舊屬青)¶
　　(海部落以堪布喇嘛掌管并設僧俗營官各一人/分理地方康熈五十八年大兵平定西藏道經裏)¶
　　(塘各番衆相率内附有大小堡寨十五處雍正七/年置正副宣撫司各一人管領所部番民其所轄)¶
　　(有長官司三土百戸/一仍屬打箭爐㕔)¶
　　瓦述餘科安撫司¶
<pb:KR2m0015_WYG_286-22b>¶
　　霍耳竹窩安撫司¶
　　霍耳章谷正副安撫司¶
　　霍耳甘孜孔撒安撫司¶
　　霍耳甘孜麻書安撫司¶
　　霍耳咱安撫司¶
　　霍耳林蔥安撫司¶
　　東科安撫司¶
　　春科正副安撫司¶
<pb:KR2m0015_WYG_286-23a>¶
　　上納奪安撫司¶
　　瓦述色他長官司¶
　　瓦述更平長官司¶
　　霍耳結隆冲長官司¶
　　霍耳白利長官司¶
　　春科高日長官司¶
　　上瞻對茹長官司¶
　　中瞻對茹長官司¶
<pb:KR2m0015_WYG_286-23b>¶
　　䝉葛結長官司(以上皆在附近巴塘地方於康熙/五十八年歸附雍正七年以後次)¶
　　(苐置今司皆分屬巴塘/宣撫司仍統於雅州府)¶
　　瓦述崇喜長官司¶
　　瓦述毛了長官司¶
　　瓦述曲登長官司(以上皆在附近裡塘地方於康/熈五十八年歸附雍正七年以)¶
　　(後次苐置今司皆分屬裡/塘宣撫司仍統於雅州府)¶
　　自各土司之外又分設土千百戸以領各寨番民¶
　　曰黎州土千戶本明黎州安撫司之後管領曲曲¶
<pb:KR2m0015_WYG_286-24a>¶
　　鳥夷等番戸於順治九年歸附授職曰松坪土千¶
　　戸於康熙四十二年歸附授職皆屬清溪縣管轄¶
　　曰咱哩土千戸曰沙卡土百戸曰木噶土百戸曰¶
　　瓦七立土百戸曰額落土百戸曰白桑土百戸曰¶
　　額熱土百戸曰上八義土百戸曰下八義土百戸¶
　　曰沙悞石土百戸曰作蘇策土百戸曰拉哩土百¶
　　戸曰八哩籠土百戸曰上渡噶喇住索土百戸曰¶
　　中渡了出卡土百戶曰他咳土百戸曰索窩籠土¶
<pb:KR2m0015_WYG_286-24b>¶
　　百戸曰額拉土百戸曰八烏籠土百戸曰姆朱土¶
　　百戸曰樂壤土百戸曰上渣壩卓泥土百戸曰上¶
　　渣壩額叠土百戸曰中渣壩熱錯土百戸曰中渣¶
　　壩業窪石土百戸曰中渣壩沱土百戸曰下渣壩¶
　　莫藏石土百戸曰扒桑土百戸曰木轆土百戸曰¶
　　格窪卡巴土百戸曰呷那工弄土百戸曰吉増卡¶
　　桑土百戸曰普共碟土百戸曰郭宗土百戸曰結¶
　　藏土百戸曰初巴土百戸曰祖卜栢喀土百戸曰¶
<pb:KR2m0015_WYG_286-25a>¶
　　堅正土百戸曰逹媽土百戸曰格桑土百戸曰本¶
　　滚土百戸曰白隅土百戸曰長結杵尖土百戸曰¶
　　長結松歸土百戸曰魯宻章谷土百戸曰魯宻昌¶
　　拉土百戸曰魯宻梭布土百戸曰魯宻逹則土百¶
　　戸曰魯宻卓籠土百戸皆於康熙四十年以後歸¶
　　附次苐授職屬明正宣慰司管轄曰瓦述冩逹土¶
　　千戸曰上納奪土千戸曰撒郭土千戸曰瓦述色¶
　　他土百戸曰瓦述更平土百戸凡二曰瓦述更平¶
<pb:KR2m0015_WYG_286-25b>¶
　　東撒土百戸凡二曰瓦述墨科土百戸曰霍耳孔¶
　　撒利則土百戸曰霍耳圖根滿碟土百戸曰束暑¶
　　土百戸凡二曰革賫土百戸曰上革賫土百戸凡¶
　　四曰下革賫土百戸凡二曰雜竹瑪竹卡土百戸¶
　　曰雜竹卡土百戸凡二曰峪納土百戸曰上納奪¶
　　黎窩土百戸凡三曰籠壩土百戸曰雲多土百戸¶
　　曰儀盖土百戸曰上臨卡石土百戸曰下臨卡石¶
　　土百戸曰岡裡土百戸曰桑隆石土百戸曰上蘇¶
<pb:KR2m0015_WYG_286-26a>¶
　　阿土百戸曰下蘇阿土百戸曰郭布土百戸曰麻¶
　　林土百戸皆於雍正七年以後次苐授職屬巴塘¶
　　宣撫司管轄曰瓦述毛了土百戸於雍正七年授¶
　　職屬裡塘宣撫司管轄¶
　　寧逺府在省治西南一千二百三十里東西距六¶
　　百六十里南北距一千二百九十里東至木託營¶
　　凉山蠻界二十里西至雲南永北府界六百四十¶
　　里南至雲南武定府元謀縣界八百里北至雅州¶
<pb:KR2m0015_WYG_286-26b>¶
　　府清溪縣界四百九十里東南至武定府界七百¶
　　三十里西南至永北府界六百四十里東北至凉¶
　　山蠻界六十里西北至清溪縣界五百六十里自¶
　　府治至¶
　京師六千九百二十里明洪武十五年置建昌府又¶
　　置建昌衞後廢府置建昌衞軍民指揮使司二十¶
　　七年又置四川行都指揮使司¶
　本朝初亦曰建昌衞置總兵鎮之雍正六年罷稱衞¶
<pb:KR2m0015_WYG_286-27a>¶
　　改置寧逺府又以各衞所改置各州縣乾隆二十¶
　　五年改置越嶲㕔凡領州一縣三㕔一宣撫司二¶
　　安撫司二長官司五¶
　　西昌縣(附郭明洪武十五年置建昌衞二十七年/又置建昌前衞皆為行都司治萬厯三年)¶
　　(省前衞入建昌衞昌本朝初因之雍正六年改衞/為府以衞地置西  縣並以建昌左所中前所禮)¶
　　(州守禦所併/入為府治)¶
　　冕寧縣(在府北少西一百八十里明洪武時置蘇/州衛後改為寧番衛屬四川行都司  本)¶
　　(朝初亦曰寧番衞雍正六年/罷衞改置冕寧縣屬寧逺府)¶
<pb:KR2m0015_WYG_286-27b>¶
　　鹽源縣(在府西南三百十里明洪武時為栢興千/戸所尋改塩井衞軍民指揮使司  本朝)¶
　　(初亦曰塩井衞雍正六年罷/衞改置塩源縣屬寕逺府)¶
　　㑹理州(在府南少東四百里明洪武中為㑹川府/後改置守禦千戸所廢㑹理諸州二十五)¶
　　(年改㑹川衞軍民指揮使司屬四川行都司置本/朝初亦曰㑹川衛康熙二十九年復分衞地  㑹)¶
　　(理州雍正六年罷㑹川衞/移㑹理州來治屬寧逺府)¶
　　越嶲㕔(在府北少東二百八十里明洪武中為卭/部軍民州二十五年又置越嶲衞軍民指)¶
　　(揮使司屬四川行都司永樂元年改卭部州為卭/部長官司屬越嶲衞  本朝初亦曰越嶲衞雍正)¶
　　(六年以衞屬寧逺府乾隆二/十五年罷衞移通判治此)¶
<pb:KR2m0015_WYG_286-28a>¶
　　卭部宣撫司(在越嶲㕔北其先於明時世襲土職/  本朝康熙四十二年復置今司屬)¶
　　(越嶲/㕔)¶
　　沙麻宣撫司(在西昌縣邉境康熙四/十九年歸附置今司)¶
　　河東長官司(在西昌縣安寧河東境康熈四十九/年歸附置宣慰司雍正六年改為長)¶
　　(官司以上屬西昌/縣及建昌鎮中營)¶
　　昌州長官司(在西昌縣南二百里明洪武時置長/官司  本朝康熈四十九年復置今)¶
　　(司/)¶
　　普濟州長官司(在西昌縣西南二百四十里明洪/武時置長官司  本朝康熈四十)¶
<pb:KR2m0015_WYG_286-28b>¶
　　(九年復/置今司)¶
　　威龍州長官司(在西昌縣東南四百十里明洪武/時置長官司  本朝康熈四十九)¶
　　(年復置今司以上屬西/昌縣及建昌鎮左營)¶
　　𤓰别安撫司(在塩源縣境外其地東與小西番接/界西與喇嘛接界康熈四十九年歸)¶
　　(附置/今司)¶
　　木理安撫司(在塩源縣西北境外其地東與打箭/爐接界西與雲南中甸接界雍正八)¶
　　(年歸附/置今司)¶
　　馬喇長官司(在塩源縣南三百里其先於明時世/襲土職  本朝康熈二十三年復置)¶
<pb:KR2m0015_WYG_286-29a>¶
　　(今司以上屬塩/源縣及㑹塩營)¶
　　自各土司之外又分設土千百戸以領各寨番民¶
　　曰煖帶土千戸於康熈四十二年歸附授職屬越¶
　　嶲㕔管轄曰黎溪土千戸曰迷易土千戸曰紅卜¶
　　苴土百戸曰普隆土百戸於康熈四十二年歸附¶
　　授職屬建昌左營管轄曰中所土千戸曰左所土¶
　　千戶曰右所土千戸曰前所土百戸曰後所土百¶
　　戸曰古栢樹土千戸於康熈四十九年歸附授職¶
<pb:KR2m0015_WYG_286-29b>¶
　　屬㑹塩營管轄曰酥州土千戸曰苗出土百戸曰¶
　　糯白瓦土百戸曰熱即哇土百戸曰大村土百戸¶
　　曰中村土百戸曰架州土百戸曰三大枝土百戸¶
　　曰河西地土百戸曰阿得橋土百戸曰虗即土百¶
　　戸曰白路土百戸曰窩卜土百戸曰大塩井土百¶
　　戸於康熈四十九年歸附授職屬冕山營管轄曰¶
　　松林地土千戸曰煖𢃄宻土百戸曰六翁土百戸¶
　　曰白石村土百戸曰野猪塘土百戸曰老鴉漩土¶
<pb:KR2m0015_WYG_286-30a>¶
　　百戸曰前後山土百戸曰料林坪土百戸於康熈¶
　　四十九年歸附授職屬寧越營管轄¶
　　眉州在省治南少西一百八十里東西距一百四¶
　　十里南北距一百五十里東至資州仁夀縣界三¶
　　十里西至雅州府名山縣界一百十里南至嘉定¶
　　府樂山縣界八十里北至成都府新津縣界七十¶
　　里東南至資州井研縣界六十里西南至嘉定府¶
　　夾江縣界七十里東北至成都府華陽縣界八十里¶
<pb:KR2m0015_WYG_286-30b>¶
　　西北至卭州蒲江縣界四十里本州境東西距七¶
　　十里南北距五十五里東界仁夀縣西界丹稜縣¶
　　南界青神縣北界彭山縣自州治至¶
　京師五千九百里明洪武九年降州為縣屬嘉定州¶
　　十三年升為直𨽻州¶
　本朝因之康熙六年省青神縣雍正六年復置凡領¶
　　縣三¶
　　丹祾縣(在州西/六十里)¶
<pb:KR2m0015_WYG_286-31a>¶
　　彭山縣(在州北/四十里)¶
　　青神縣(在州東南六十里康熈六年/省入眉州雍正六年復置)¶
　　卭州在省治西南一百八十里東西距二百十里¶
　　南北距一百三十五里東至成都府新津縣界五¶
　　十里西至雅州府蘆山縣界一百六十里南至眉¶
　　州丹稜縣界六十五里北至成都府灌縣界七十¶
　　里東南至眉州彭山縣界五十里西南至雅州府¶
　　名山縣界六十里東北至成都府崇慶州界七十¶
<pb:KR2m0015_WYG_286-31b>¶
　　里西北至雅州府天全州界六十五里本州境東¶
　　西距二百十里南北距七十里東界新津縣西界¶
　　蘆山縣南界蒲江縣北界大邑縣自州治至¶
　京師五千八百九十里明洪武九年降州為縣成化¶
　　十九年升為直𨽻州¶
　本朝因之領縣二¶
　　大邑縣(在州北少/東四十里)¶
　　蒲江縣(在州東南/六十里)¶
<pb:KR2m0015_WYG_286-32a>¶
　　瀘州在省治東南七百五十里東西距三百里南¶
　　北距三百二十里東至重慶府江津縣界一百七¶
　　十里西至叙州府南溪縣界一百三十里南至叙¶
　　永㕔永寧縣界一百九十里北至重慶府榮昌縣¶
　　界一百三十里東南至貴州尊義府懐仁縣界三¶
　　百三十里西南至叙州府興文縣界五十里東北¶
　　至江津縣界一百三十里西北至叙州府隆昌縣¶
　　界一百五里本州境東西距一百十里南北距一¶
<pb:KR2m0015_WYG_286-32b>¶
　　百六十里東界合江縣西界江安縣南界納谿縣¶
　　北界榮昌縣自州治至¶
　京師五千七百里明洪武初升為直𨽻州¶
　本朝因之領縣三長官司一¶
　　納谿縣(在州西南/四十里)¶
　　合江縣(在州東一/百二十里)¶
　　江安縣(在州西南/一百十里)¶
　　九姓長官司(在州西南二百十里明洪武時為九/姓長官司  本朝順治四年復置今)¶
<pb:KR2m0015_WYG_286-33a>¶
　　(司雍正年間並/設州同治此)¶
　　茂州在省治北少西四百十里東西距一百八十¶
　　里南北距四百三十里東至龍安府石泉縣界一¶
　　百里西至番界八十里南至成都府灌縣界二百¶
　　七十里北至松潘㕔界一百六十里東南至綿州¶
　　安縣界一百二十里西南至瓦寺安撫司界一百¶
　　四里東北至石泉縣界一百里西北至叠溪營臨¶
　　大江九十里本州境東西距一百七十里南北距¶
<pb:KR2m0015_WYG_286-33b>¶
　　一百五十里東界石泉縣西界番寨南界汶川縣¶
　　北界叠溪營自州治至¶
　京師五千二百七十里明洪武初省州治汶山縣入¶
　　州屬成都府¶
　本朝初因之雍正五年升為直𨽻州省威州入保縣¶
　　與汶山縣並來屬領縣二安撫司二長官司三¶
　　保縣(在州西南八十里初屬成都府雍正五年省/威州入保縣移保縣治于故威州城屬茂州)¶
　　汶川縣(在州西南一百二十里初屬/成都府雍正五年分屬茂州)¶
<pb:KR2m0015_WYG_286-34a>¶
　　長寧安撫司(在茂州西北四十里明洪武七年置/安撫司  本朝順治九年復置今司)¶
　　靜州長官司(在茂州東二里明洪武七年置長/官司  本朝康熈五年復置今司)¶
　　岳希長官司(在茂州西五里明洪武七年置長/官司  本朝康熈五年復置今司)¶
　　隴本長官司(在茂州東北四十里明洪武七年置/安撫司  本朝順治九年復置今司)¶
　　(以上土司/屬茂州)¶
　　瓦寺安撫司(在汶川縣西北二十里明洪武時置/長官司  本朝康熙五年復置今司)¶
　　(分屬汶/川縣)¶
　　自各土司之外又分設土巡司及土千百戸以領¶
<pb:KR2m0015_WYG_286-34b>¶
　　各寨番民曰水草坪土巡司曰牟托土巡司曰竹¶
　　木坎土巡司皆于順治九年歸附授職屬茂州管¶
　　轄曰大定沙壩土千戸曰大姓土百戸曰小姓土¶
　　百戸曰松坪土百戸曰黑水土百戸皆于康熈四¶
　　十二年歸附授職屬叠溪營管轄¶
　　綿州在省治東北二百七十里東西距三百里南¶
　　北距一百五里東至保寧府劍州界一百五十里¶
　　西至成都府漢州界一百五十里南至潼川府三¶
<pb:KR2m0015_WYG_286-35a>¶
　　臺縣界四十里北至龍安府彰明縣界六十五里¶
　　東南至三臺縣界七十里西南至潼川府中江縣¶
　　界六十里東北至劍州界一百八十里西北至龍¶
　　安府石泉縣界一百三十五里本州境東西距一¶
　　百五里南北距一百五里東界梓潼縣西界安縣¶
　　南界三臺縣北界彰明縣自州治至¶
　京師五千六百三十里明改為成都府¶
　本朝初因之雍正五年升為直𨽻州以羅江等縣來¶
<pb:KR2m0015_WYG_286-35b>¶
　　屬乾隆三十五年省羅江縣入州凡領縣四¶
　　徳陽縣(在州西南一百二十里初屬/成都府雍正五年分屬綿州)¶
　　安縣(在州西少北九十里初屬成/都府雍正五年分屬綿州)¶
　　綿竹縣(在州西南一百四十里初屬/成都府雍正五年分屬綿州)¶
　　梓潼縣(在州東北一百二里初屬保/寧府雍正五年改屬綿州)¶
　　資州在省治東南三百四十里東西距四百三十¶
　　里南北距五百里東至叙州府隆昌縣界一百五¶
　　十里西至眉州界二百八十里南至嘉定府樂山¶
<pb:KR2m0015_WYG_286-36a>¶
　　縣界三百二十里北至成都府簡州界一百八十¶
　　里東南至嘉定府威逺縣界八十里西南至眉州¶
　　界二百九十里東北至潼川府安岳縣界八十里¶
　　西北至成都府簡州界二百二十里本州境東西¶
　　距一百三十五里南北距一百三十里東界内江¶
　　縣西界仁夀縣南界威逺縣北界安岳縣自州治¶
　　至¶
　京師六千五十里明洪武四年降州為縣屬成都府¶
<pb:KR2m0015_WYG_286-36b>¶
　本朝初因之雍正五年升為直𨽻州以資陽等縣來¶
　　屬領縣四¶
　　資陽縣(在州西北一百三十里初屬/成都府雍正五年分屬資州)¶
　　内江縣(在州東南九十里初屬成/都府雍正五年分屬資州)¶
　　仁夀縣(在州西二百里初屬成都/府雍正五年分屬資州)¶
　　井研縣(在州西南二百四十里初屬/成都府雍正五年分屬資州)¶
　　逹州在省治東一千二百里東西距二百七十里¶
　　南北距七百四十里東至䕫州府開縣界一百五¶
<pb:KR2m0015_WYG_286-37a>¶
　　十里西至順慶府渠縣界一百二十里南至順慶¶
　　府大竹縣界一百二十里北至陜西興安州界六¶
　　百二十里東南至忠州界一百八十里西南至大¶
　　竹縣界九十里東北至開縣界三百七十里西北¶
　　至保寧府巴州界一百三十里本州境東西距一¶
　　百八十里南北距一百三十五里東界新寧縣西¶
　　界渠縣南界大竹縣北界東鄉縣自州治至¶
　京師四千六百七十里明洪武九年省州治通川縣¶
<pb:KR2m0015_WYG_286-37b>¶
　　入州又降州為縣正徳九年復改為州仍屬䕫州¶
　　府¶
　本朝初因之雍正六年升為直𨽻州以東鄉等縣來¶
　　屬凡領縣三¶
　　東鄉縣(在州東少北九十里初屬䕫/州府雍正六年分屬逹州)¶
　　太平縣(在州東北三百六十里初屬/䕫州府雍正六年分屬逹州)¶
　　新寧縣(在州東少南一百十里康熈七年省入梁/山梁雍正七年復置仍屬䕫州府十二年)¶
　　(改屬/逹州)¶
<pb:KR2m0015_WYG_286-38a>¶
　　忠州在省治東一千五百里東西距二百六十里¶
　　南北距一百八十里東至䕫州府萬縣界八十里¶
　　西至重慶府涪州界一百八十里南至石砫㕔界¶
　　五十里北至逹州新寧縣界一百三十里東南至¶
　　石砫㕔界七十里西南至涪州界一百七十里東¶
　　北至萬縣界六十里西北至重慶府長夀縣界一¶
　　百四十里本州境東西距一百二十里南北距一¶
　　百十里東界萬縣西界酆都縣南界石砫㕔北界¶
<pb:KR2m0015_WYG_286-38b>¶
　　梁山縣自州治至¶
　京師四千六百六十里明洪武初省州治臨江縣入¶
　　州屬重慶府¶
　本朝初因之雍正十二年升為直𨽻州以酆都等縣¶
　　來屬凡領縣三¶
　　酆都縣(在州西南一百十里初屬重/慶府雍正十二年分屬忠州)¶
　　墊江縣(在州西一百三十里初屬重/慶府雍正十二年分屬忠州)¶
　　梁山縣(在州西北一百里初屬䕫州/府雍正十二年改屬忠州)¶
<pb:KR2m0015_WYG_286-39a>¶
　　酉陽州在省治東少南一千七百四十里東西距¶
　　四百七十里南北距六百三十里東至湖南永順¶
　　府保靖縣界四十里西至重慶府南川縣界四百¶
　　三十里南至貴州銅仁府平頭土司界二百八十¶
　　里北至石砫㕔界三百五十里東南至湖南辰州¶
　　府及貴州銅仁府界二百五十里西南至貴州思¶
　　南府婺川縣界二百三十里東北至湖南施南府¶
　　來鳳縣界三百十里西北至重慶府涪州界四百¶
<pb:KR2m0015_WYG_286-39b>¶
　　四十里本州境東西距一百四十里南北距二百¶
　　三十里東界保靖縣西界思南府沿河土司南界¶
　　銅仁府平頭土司北界黔江縣自州治至¶
　京師四千八百二十里明洪武初廢紹慶府以彭水¶
　　黔江二縣屬重慶府改酉陽州為直𨽻酉陽宣撫¶
　　司永樂十六年以宣撫司亦屬重慶府天啟初又¶
　　改宣撫司為宣慰司¶
　本朝初因之雍正十二年以同知分領黔江彭水二¶
<pb:KR2m0015_WYG_286-40a>¶
　　縣兼轄酉陽各土司為直𨽻黔彭㕔乾隆元年改¶
　　置酉陽州又增置秀山縣凡領縣三宣慰司一長¶
　　官司四¶
　　秀山縣(在州南二百里明為酉陽宣慰/司地  本朝乾隆元年置縣)¶
　　黔江縣(在州北二百里初屬重慶府雍正十二/年分屬黔彭㕔乾隆元年屬酉陽州)¶
　　彭水縣(在州西北二百里初屬重慶府雍正十/二年分屬黔彭㕔乾隆元年屬酉陽州)¶
　　酉陽宣慰司(在州南境明洪武時置宣撫司天啟/初改為宣慰司  本朝順治十五年)¶
　　(復置/今司)¶
<pb:KR2m0015_WYG_286-40b>¶
　　石耶洞長官司(在州東南七十里明洪武時置長/官司  本朝順治十六年復置今)¶
　　(司/)¶
　　平茶洞長官司(在州南二百里明洪武時為平茶/洞長官司  本朝順治十六年復)¶
　　(置今/司)¶
　　邑梅洞長官司(在州南二百十里明洪武時為邑/梅洞長官司  本朝順治十六年)¶
　　(復置/今司)¶
　　地壩副長官司(在州南一百里今本朝/順治十六年置  司)¶
　　叙永㕔在省治東南九百九十里東西距二百五¶
<pb:KR2m0015_WYG_286-41a>¶
　　十里南北距三百里東至貴州遵義府仁懐縣界¶
　　二百里西至叙州府興文縣界五十里南至雲南¶
　　昭通府鎮雄州界二百二十里北至瀘州納谿縣¶
　　界八十里東南至貴州大定府畢節縣界一百五¶
　　十里西南至鎮雄州界七十里東北至仁懐納谿¶
　　二縣界一百二十里西北至興文縣界八十里本¶
　　㕔境東界仁懐縣南界鎮雄州西與北並界永寧¶
　　縣自㕔治至¶
<pb:KR2m0015_WYG_286-41b>¶
　京師五千九百三十里明洪武四年為永寧長官司¶
　　又増置永寧衞分屬貴州都司八年復升長官司¶
　　為宣撫司天啟以後廢宣撫司¶
　本朝康熈初置同知治此𨽻四川叙州府以永寧衞¶
　　𨽻貴州威寧府二十六年改衞為縣仍𨽻威寧雍¶
　　正五年裁同知以其地併入永寧縣改屬叙州府¶
　　八年復設同知治此領永寧一縣為叙永㕔直𨽻¶
　　于川南道¶
<pb:KR2m0015_WYG_286-42a>¶
　　永寧縣(與㕔同城分治西北境明永寧衞/地  本朝康熈二十六年改置縣)¶
　　松潘㕔在省治西北七百二十里東西距二百七¶
　　十七里南北距二百二十六里東至小河營界八¶
　　十七里西至生番界一百九十里南至疊溪營界¶
　　一百九十六里北至漳臘營界三十里自㕔治至¶
　京師五千一百七十里明洪武十一年置松州潘州¶
　　二衞尋併為松潘衞二十年改松潘等處軍民指¶
　　揮使司𨽻四川都司嘉靖四十二年復改松潘衞¶
<pb:KR2m0015_WYG_286-42b>¶
　本朝初仍為衞置總兵官鎮守其地雍正九年裁衞¶
　　移龍安府同知治此仍屬龍安府乾隆二十五年¶
　　直𨽻於松茂道¶
　　凡松潘地方分設土千百戸以領各寨番民曰包¶
　　子寺寨土千戸曰峩眉喜寨土千戸曰七布寨土¶
　　千戸曰拈佑喀亞寨土百戸曰熱務寨土百戸於¶
　　康熈四十二年歸順授職曰毛革阿按土千戸曰¶
　　麥雜佘灣寨土千戸於雍正四年歸順授職屬松¶
<pb:KR2m0015_WYG_286-43a>¶
　　潘鎮中營管轄曰阿思峝土千戸於康熈四十二¶
　　年歸順授職屬松潘左營管轄曰九闗雲昌寺寨¶
　　土千戸曰六闗呷竹寺寨土千戸曰丢骨寨土千¶
　　戸於康熈四十二年歸順授職屬平番營管轄曰¶
　　商巴寨土千戸曰寒昐寨土千戶曰祈命寨土千¶
　　戸曰香咱寨土百戸曰押頓寨土百戸曰羊峝阿¶
　　按寨土百戸曰羊峝挖藥寨土百戸曰羊峝塔藏¶
　　寨土百戸曰羊峝郎寨土百戸曰羊峝竹自寨土¶
<pb:KR2m0015_WYG_286-43b>¶
　　百戸曰羊峝藏咱寨土百戸曰羊峝中岔寨土百¶
　　戸曰拜王亞寨土百戸曰逹弄阿壩寨土百戸曰¶
　　咨瑪寨土百戸曰八頓寨土百戸於康熈四十二¶
　　年歸順授職曰上阿壩甲多寨土千戸曰中阿壩¶
　　墨倉寨土千戸曰下阿壩阿强寨土千戸曰郎堕¶
　　安出寨土百戸曰鵲個寨土百戸於雍正四年歸¶
　　順授職曰上郭羅克車本塘寨土百戸曰中郭羅¶
　　克押落寨土千戸曰下郭羅克納卡寨土百戸曰¶
<pb:KR2m0015_WYG_286-44a>¶
　　上阿樹銀逹寨土百戸曰中阿樹宗個寨土千戸¶
　　曰下阿樹郎逹寨土百戸曰小阿樹土百戸於雍¶
　　正七年歸順授職屬漳臘營管轄曰上包坐佘灣¶
　　寨土千戸曰下包坐竹當寨土千戸曰川柘寨土¶
　　千戸曰谷爾壩那浪寨土千戸曰雙則紅凹寨土¶
　　千戸於康熈四十二年歸順授職曰上撤路木路¶
　　額寨土百戸曰中撤路散安寨土百戸曰下撤路¶
　　竹弄寨土百戸曰崇路谷謨寨土百戸曰作路生¶
<pb:KR2m0015_WYG_286-44b>¶
　　納寨土百戸曰上勒凹貢按寨土百戸曰下勒凹¶
　　卜頓寨土百戸於雍正四年歸順授職曰班佑寨¶
　　土千戸曰阿細柘弄寨土百戸曰巴細佘任壩寨¶
　　土百戸曰合壩獨雜寨土百戸曰轄漫寨土百戸¶
　　曰上作革寨土百戶曰下作革寨土百戸曰物藏¶
　　寨土百戸曰熱當寨土百戸曰磨下寨土百戸曰¶
　　甲凹寨土百戸曰阿革寨土百戸於雍正五年歸¶
　　順授職屬漳臘營潘州管轄¶
<pb:KR2m0015_WYG_286-45a>¶
　　雜谷㕔在省治西北五百三十里東西距一千五¶
　　百六十里南北距一千九百里東至保縣界六十¶
　　里西至生番界一千五百里南至金川土司界七¶
　　百里北至生番界一千二百里自㕔治至¶
　京師五千三百九十里明置雜谷安撫司並置保縣¶
　　於此¶
　本朝初因之雍正五年移保縣于舊威州城乾隆十¶
　　七年設同知駐舊保縣地方分理番民直𨽻於松¶
<pb:KR2m0015_WYG_286-45b>¶
　　茂道領宣慰司一安撫司二長官司一¶
　　雜谷閙宣慰司(在雜谷㕔東本土番苗裔世居於/此其先於明時授安橅司  本朝)¶
　　(康熈十九年歸附仍授原職乾隆十/四年以從征金川功加授宣慰司)¶
　　梭磨安撫司(本雜谷閘土司所屬於雍正元年歸/附授長官司七年降副長官司乾隆)¶
　　(十四年以從征金/川功加授安撫司)¶
　　竹克基長官司(本雜谷閘土司所屬乾隆十四/年以從征金川功授長官司)¶
　　沃日安撫司(在雜谷㕔東南三百餘里其先於明/時授灌頂淨慈妙智國師  本朝順)¶
　　(治七年歸附仍授原/職復改為安撫司)¶
<pb:KR2m0015_WYG_286-46a>¶
　　阿爾古㕔在省治西一千二百一十里東西距二¶
　　百六十里南北距三百里東至小金川土司界一¶
　　百一十里西至綽斯甲布土司界一百五十里南¶
　　至布拉克底土司界二百一十里北至丹壩土司¶
　　界九十里東南至小金川土司界一百八十里東¶
　　北至卓克采土司界一百八十里西南至革布什¶
　　咱土司界一百五十里西北至綽斯甲布土司界¶
　　一百八十里由㕔治至¶
<pb:KR2m0015_WYG_286-46b>¶
　京師五千七百里本氐𦍑部落明代有哈伊拉木者¶
　　(哈伊拉木舊作哈/衣麻衣今改正)得封演化禅師世有其地¶
　本朝康熈六十一年土舍莎羅奔向化歸誠雍正元¶
　　年授為撫司八年頒給印信號紙乾隆七年其子¶
　　郎卡承襲自稱金川陵轢種類侵軼邊徼後奉¶
詔聲討勢窮力蹙於十四年春乞降請命¶
赦而弗誅迨其子索諾木性尤凶暴侵殺革布什咱各¶
　　土司於是¶
<pb:KR2m0015_WYG_286-47a>¶
命將行師掃其巢穴四十一年春索諾木兄弟四人及¶
　　其毋阿倉姑阿青均獻俘授首乃於其地設阿爾¶
　　大㕔直𨽻四川省¶
　　美諾㕔在省治西八百六十里東西距一百七十¶
　　五里南北距五百七十里東至鄂克什土司界三¶
　　十五里西至舊金川土司界一百四十里南至木¶
　　坪土司界一百八十里北至梭磨土司界三百九¶
　　十里東南至瓦寺土司界二百一十里東北至雜¶
<pb:KR2m0015_WYG_286-47b>¶
　　谷㕔界三百里西南至明正土司界二百一十里¶
　　西北至卓克采土司界四百二十里自㕔治至¶
　京師五千七百里漢為西南諸蠻唐時吐蕃有其地¶
　　在明代曰金川寺演化禪師傳至卜兒吉細於¶
　本朝順治七年歸誠授職與金川同姓蕃人稱金川¶
　　云浞浸稱小金川云攅拉浞浸者大河濱之謂攅¶
　　拉者小河濱也乾隆十三年土舍良爾吉以隂附¶
　　金川侵迫土司澤旺經畧傅恒亷得伏誅迨澤旺¶
<pb:KR2m0015_WYG_286-48a>¶
　　老子僧格桑猝詐不法屢圖鄂克什且侵明正土¶
　　司三十九年¶
王師討平之四十一年於其地設美諾㕔直𨽻四川省¶
　　(臣/)等謹按蜀徼諸土司為西南夷種類慿踞巢穴¶
　　自相攻撃易動難馴自古為然而金川地更僻逺¶
　　層峰疊嶂與中國道路不通據隘設碉資以自固¶
　　其酋莎羅奔恃其地險搆釁諸番維時梁益守(臣/)¶
　　請加問罪¶
<pb:KR2m0015_WYG_286-48b>¶
上猶以苗蠻頑梗無知互相仇殺其性固然不必遽煩¶
　　軍旅惟¶
勅滇固封守無使侵軼既而跳梁負固罔有悛心始不¶
　　得已出師致討然¶
聖度廣逺猶兾其望風知懼革面來降也屬以一二臣¶
　　之經理遷延膚功未集¶
皇上特命重臣¶
授以方畧於是誅其奸黨大振軍威莎羅奔自知理無¶
<pb:KR2m0015_WYG_286-49a>¶
　　　倖生乃窮蹙投誠乞免斧鉞我¶
　皇上神機黙運獨斷不疑法¶
天地之包容明神武之不殺因其哀籲即予納降所謂逆¶
　　　則討之順則撫之¶
　天朝綏靖蠻方之道固有義盡而仁至者矣¶
　　　恭載乾隆十四年¶
　御製平定金川告成太學碑文¶
天畀我皇清握乾符俯坤軸凾括萬邦悉主悉臣¶
<pb:KR2m0015_WYG_286-49b>¶
五后纘承創守佑啟亦惟是二三藎臣布徳宣力予曰有¶
　　先後予曰有禦侮用造我丕丕基罔有蘖芽罔不煦¶
　　嫗長飬游於大當粤有金川娑羅奔者居西蜀桃闗¶
　　以外界綽斯甲小金川之間向曽從征得受符檄與¶
　　諸土司齒顧恃其險逺夜郎自大搆釁鄰番各土司¶
　　申訴封疆吏吏曰蔓之不圖豈其視為甌脱乃請兵¶
　　籌餉期掃其穴而司其事者或怯縮以老師或&KR1536;狡¶
　　以蓄志軍無適從事用弗集予心&KR0832;然念邊徼之不¶
<pb:KR2m0015_WYG_286-50a>¶
　　寧或致増防置戌重勞吾民大學士忠勇公傅恒義¶
　　同休戚毅然請肩斯任乃命以經略印益厚集諸路¶
　　軍芻粟相繼閭閻不驚卜吉於戊辰十一月之三日¶
　　禡牙以指所征朕親御武帳賜經畧酒以行天日和¶
　　昶陽氣宣復都人士聴覩聳躍岡不忭喜謂露布之¶
　　旦暮至也乃厯燕晋驅秦隴越劍閣絶川江凌桃闗¶
　　之巇經天射之峻又日計軍實而教誡拊循之均其¶
　　渇飲飢食同其曉征夜眠至於宻贊機務親草奏章¶
<pb:KR2m0015_WYG_286-50b>¶
　　則又經畧獨勤其勞而諸武臣有所不知有弗能共¶
　　者恩威既明士用益勵度番落如戸庭過部伍於袵¶
　　席奸酋授首軍聲大振復以巨礟撃其碉堅碉以摧¶
　　將俟諸軍之集搗其中堅而番酋騤瞿駾喙稽首請¶
　　降經畧臣以彼罪重惡極窮而乞生乆或渝且偝馬¶
　　慮不允所請朕惟¶
天地之徳在好生彼蟻潰而鼠駭者毋寧赦而宥之且求¶
　　降而盡殱之不可謂武矧不足以汚我斧也於是經¶
<pb:KR2m0015_WYG_286-51a>¶
　　畧宣朕明㫖登壇受降己巳二月之望日金川平定¶
　　㨗音至京是役也罙入數千里奏凱未七旬而振旅¶
　　之師多有返自中途未究其用者昔之成功巴蜀如¶
　　建武之定公孫江陵之降李勢皆在版圖之内無足¶
　　比數廷臣舉¶
皇祖朔漠¶
皇考青海成例請勒碑成均以示來許夫秉丹誠而運籌¶
　　决勝永靖荒徼者經畧大學士之功也商可否於帷¶
<pb:KR2m0015_WYG_286-51b>¶
　　幄衝矢石於行陣者參贊大臣及諸將士力也朕何¶
　　有焉惟是體¶
乾元之徳凛佳兵之戒保大定功安民和衆庶幾可以垂¶
　　則乎乃系之辭曰¶
　　維¶
天生人類聚羣分凡兹林林孰非我民有覊而縻有誨而¶
　　諄豈伊異視逺近殊倫守在四夷稽古名言無己用¶
　　之寓義於仁　蠢彼金夷恃其險阻蠶食豨張謂莫¶
<pb:KR2m0015_WYG_286-52a>¶
　我拒不靖不庭侵厥鄰聚駭奔呌呶以干大咎匪棘¶
　匪紓玁狁之故我張我伐玁狁之故　我師既集賊¶
　亦相持匪敢相持懼誅自支兩易寒暑敉功稍稽賊¶
　益以狂怒臂當車罪臣既誅以狥我師朕咨於恒汝¶
　往視之　朕咨於恒惟汝同徳惟我庶士亦乆於役¶
　將兹旗兵羽林神䇿其勇熊羆其心金石何敵弗摧¶
　何攻弗克濟以汝忠奏㨗頃刻　恒拜稽首臣敢弗¶
　蘉既禡既宜師出於京師出於京時維一陽未逾五¶
<pb:KR2m0015_WYG_286-52b>¶
　旬乃壓其疆前旌獵獵有節煌煌羣番迺驚謂自天¶
　降　惟彼攸恃曰良爾吉以偵以諜如鬼如蜮其恃¶
　爰誅其類股慄紀律是明戎兵是詰鑄礟攻碉其守¶
　以失惟是懼誅潛弗敢出　其潛弗出乃旦夕延將¶
　齊我軍披其中堅大鞣大膞期目之前彼乃窮蹙乞¶
　降悚䖍惟命是從六事永遵除道築壇肉袒羊牽¶
　赳赳鍾琪乃度之愬聿抵賊巢開誠以諭擕其二酋¶
　軍門親赴悔罪歸誠車塵馬足順斯撫之昭我王度¶
<pb:KR2m0015_WYG_286-53a>¶
　昔也雷霆今也雨露　七縱諸葛單騎汾陽曰我相¶
　臣於前有光晋爵錫服黼黻龍章速歸黄閣左右贊¶
　襄休養生息惠鮮蜀邦我武既揚無疆惟慶¶
　　恭載乾隆四十一年¶
御製平定兩金川告成太學碑文¶
文曰太上立徳其次立功又其次為立言而徳與功皆¶
　頼言以傳言之無文行而不逺文之時義大矣哉然¶
　傳徳之辭直而寡傳功之辭費而多直而寡者不因¶
<pb:KR2m0015_WYG_286-53b>¶
　文而徳自見二典三謨經世立教是也費而多者必¶
　因文而功乃明周誥殷盤佶屈聱牙是也吾嘗讀韓¶
　昌黎平淮西碑益悉此言之不爽何則彼其藩鎮乃¶
　家奴之類慫惠因循以致宛成敵國削而平之是宜¶
　引以為愧而不可炫以為功頼昌黎之文幾與江漢¶
　常武同稱耆定然有識者固知其辭費而多餙而未¶
　知憲宗之愧與弗愧耳今之平定金川之文不有類¶
　於斯乎觧之者曰逆酋覊縻徼外非若淮蔡之居中¶
<pb:KR2m0015_WYG_286-54a>¶
　土元濟之為世臣也吾則以為既已受職為土司則¶
　是我臣而其地近接成都逺速衞藏則是我土我土¶
　我臣而横生逆者蠶食隣封將欲大有所為弗勦而¶
　滅之則西川將不能安枕兹雖蕆事與平定淮蔡擒¶
　呉元濟何以異故宜引以為愧而不可炫以為功者¶
　以為功者以此金川之始見於己巳告功之文兹不¶
　復記記其復叛而復征則其隂謀負恩已自戊寅年¶
　始盖戊辰之師實縁其跳梁不靖而師既臨境彼即¶
<pb:KR2m0015_WYG_286-54b>¶
　窮蹙乞降遂以赦罪班師甫十年而其酋即卡即與¶
　革布什咱搆釁又四年遂與綽斯甲布及三雜谷為¶
　敵而逆子索諾木㓙悖益甚自恃地廣人衆力强與¶
　各土司搆兵訖無寧嵗故各土司皆畏之如虎而以¶
　勢分力散又莫能如之何余以為業已受其降不宜¶
　復加兵且蟻鬬蠻觸不足以勞王師因命地方文武¶
　大吏隨宜弹壓令弗越内地界亦足以安民而示度¶
　耳不虞地方大吏欲息事而毎示寛逆酋轉以為無¶
<pb:KR2m0015_WYG_286-55a>¶
　足懼而日益逞其小金川逆酋僧格桑者始則與索¶
　諾木水火相仇繼乃狼狽為奸於是索諾木汁殺革¶
　布咱土司色楞敦多布取其印敕以歸而僧格桑亦¶
　侵佔卾克什地界且發兵圍其土司色逹拉之官寨¶
　期必於取總督阿爾泰提督董天弼知事不可掩乃¶
　有發兵之請是役也或咎阿爾泰依違誤事之過而¶
　余則以為阿爾泰之過皆余之過盖金川因其地險¶
　衆悍乆蓄異志是以有殺至維州橋之謡(維州本漢/徼外𦍑冉)¶
<pb:KR2m0015_WYG_286-55b>¶
　(駹地蜀將姜維征羗駐此築壘後因名為姜維城唐/武徳初因其地置維州屢叛屢復廣徳中陥吐蕃號)¶
　(為無憂城遂屢入㓂擾大中時始復内附五代蜀州/内徙改縣曰保寧宋景徳初改曰威州元至元間以)¶
　(州治保寧縣并入明洪武初於州境析置保縣有本/朝雍正五年省威州入保縣屬茂州今其地尚  維)¶
　(州橋之稱而促浸番人以殺至維州橋播/為謡曲似係聞吐蕃舊事妄兾效尤耳)則其不忘内¶
　地情率可知戊辰之役我師深入屢勝即不宜赦其¶
　罪而受其降此一誤也甫十年而郎卡偝恩作亂以¶
　及逆子踵其蹟皆不及發兵問罪惟令地方大吏隨¶
　宜處置又屢誤也以至尾大不掉終於興師故予不咎¶
<pb:KR2m0015_WYG_286-56a>¶
　　人之議為窮兵黷武而轉咎己之類於姑息飬奸盖¶
　　中國之制外域張撻伐則彼畏而歛跡主和好則彼¶
　　輕而生心漢唐宋明之覆轍率可按也若謂予窮兵¶
　　黷武則予頼¶
天恩平伊犁定回部拓疆二萬餘豈其尚不知止足而欲¶
　　滅蕞爾之金川以為揚赫濯紀勲烈之圖哉雖然平¶
　　伊犁定回部其事大矣然費帑不及三千萬成功不¶
　　過五年兹兩金川小㓂地不逾千餘里人不滿三萬¶
<pb:KR2m0015_WYG_286-56b>¶
　　戸而費帑至七千萬成功亦遲至五年則以跬歩皆¶
　　險番奴效命死守故能延至今日而我將軍阿桂立¶
　　志堅定決機明敏兩副將軍及叅賛領隊諸臣同心¶
　　合力各軍士敵愾奮勇凡經大小數百餘戰而後成¶
　　功視平伊犁定回部費力轉不啻倍蓰設非¶
天恩助順衆志成城則金川未易言滅而國威或致少損¶
　　矣是不可以不記觀斯文者尚諒予懐慚悔過之不¶
　　暇知非稱功詡徳而為言其庶幾乎繋之以辭用誌¶
<pb:KR2m0015_WYG_286-57a>¶
　始末云爾¶
　小金首禍曰僧格桑兵救卾什(向稱沃日今定為卾/克什急呼之則卾什)¶
　竟抗顔行(僧格桑於庚寅夏與鄂克什土司搆怨稱/兵阿爾泰董天弼親往誡諭奏稱逆酋遵)¶
　(教退歸亦遂釋而不問未數月復圍卾克什辛卯夏/阿爾泰乃遣兵䕶卾克什而逆酋亦遂與官兵交戰)¶
　督臣提臣毎事遷就知弗勝任將軍别授(阿爾泰等/名為進兵)¶
　(仍思遷就完事因諭温福由滇赴川經理軍務且命/桂林馳往視之辛卯冬因阿爾泰始終遲疑玩悞遂)¶
　(罷其職而以温福代為大學士授定邊將軍由西路/督兵進攻其四川總督則令桂林代之統兵攻勦南)¶
　(路/)攻破巴朗(向訛為斑/斕山今改)直取逹圍進抵資哩數月克¶
<pb:KR2m0015_WYG_286-57b>¶
　之兩路夾撃遂得美諾鼠竄狼奔金川助惡(温福初/至西路)¶
　(即巢勵將士攻克巴朗拉乗勝直取逹圍進資哩數/月而克之繼命豐昇額為副將軍同温福進勦賊尋)¶
　(追還木蘭壩我兵進抵路項宗桂林在南路其始頗/合機宜連破約咱卡了諸寨並復革布什咱侵地尋)¶
　(為宋元俊所誤致有墨壟溝之失桂林匿不上聞為/阿爾泰所劾因即罷斥而令阿桂為副將軍赴南路)¶
　(代領共兵南路自逹烏至僧格宗皆峭壁懸崕碉卡/林立阿桂董飭官軍勵勇摧堅深入其阻乗勝進擣)¶
　(美諾賊營壬辰十一月遂克之温福亦攻克明郭宗/至美諾與阿桂㑹復督兵攻取布朗郭宗逆酋自僻)¶
　(徑竄入金川擒其父澤旺觧京乃傳檄撫定汗牛大/板昭寫寨落小金川悉平而金川逆酋諾木復敢黨)¶
　(惡拒命因移/兵並勦之)既平䟎拉(小金川番/諾木名)遂討促浸(即金川/番語名)¶
<pb:KR2m0015_WYG_286-58a>¶
　雪多境隂奏功以沈奏功以沈賊更遮郄緑營怯懦¶
　遇戰辟易(攻勦促浸之兵温福由功噶爾拉阿桂由/當噶爾拉分兩路並進功噶爾拉之為卡)¶
　(撒了口賊築碉斷徑不能進遂别由昔嶺繞攻而碉/堅地險兼多雨雪攻三車半年雖屢得賊卡終未扼)¶
　(其要害緑旗兵既懦蕙温福又不善調度以二萬餘/人散布各卡防守遂以分而見单賊窺其罅隙於癸)¶
　(巳六月遣番衆數百由間道潛至煽誘䟎拉降番復/叛董天弼庸懦失守為賊所戕賊益猖獗擾温福後)¶
　(路直侵大營緑營兵衆先潰將領戰沒者多温福率/親兵與賊摶戰亦遇害趲拉之地復失逆酋等罪大)¶
　(惡極愈不/可寛矣)兵既無能將復失算豈如南路全師而返¶
　(叶木阿桂在當噶軍律明而士心固賊不敢犯然木/果  有事之後當噶亦難獨駐遂整勵兵衆由南路)¶
<pb:KR2m0015_WYG_286-58b>¶
　(全師/而出)重調勁旅吉林索倫健銳火器其心忠純(前已/簡派)¶
　(八旗兵三千令赴川助勦為温福等奏止使木果木/軍營有滿洲兵在彼則緑營得所依恃亦不致倉皇)¶
　(潰竄是其事仍由温福自誤幸阿桂一路軍氣甚整/即授為定西將軍並健鋭火器營兵三千吉林索倫)¶
　(黑龍江兵四千迅/赴軍營重籌進勦)仍分兩路堂堂正正不旬日間美¶
　諾重定(癸巳冬將軍阿桂統兵由西路進攻其南路/則令明亮為副將軍進勦兩路並進所向克)¶
　(捷旬日之間即収/復小金川全部)谷噶既入馬尼(去/聲)並克豢養旗兵¶
　允得其力(阿桂等於甲午正月搶佔谷噶了口山梁/明亮等亦於是時攻克馬尼兩路之兵皆)¶
　(因有八旗勁旅奮勇先登緑營觀/感激勸皆効法恐後奏績甚速)釃三路進一阻宜¶
<pb:KR2m0015_WYG_286-59a>¶
　喜及紴絨布遇隆而止(副將軍營豐昇額同舒常於/宜喜駐兵與阿桂明亮共成)¶
　(三路苐宜喜之兵攻勦半載未能寸進而明亮則由/馬尼攻得木谿卡角及抵庚額特亦阻險而未能進)¶
　(遂駐絨/布寨)阿桂西路則屢建功羅博淜普逮遜克宗(甲/午)¶
　(三月阿桂攻克羅博瓦山梁六月攻克色淜普此諸/寨並峯峻碉堅賊衆悉力死守官軍皆渉隂鐃攻殱)¶
　(醜甚衆遂臨/遜克爾崇)喇穆山梁日則了口舉黙格爾以擾其¶
　後(我兵攻克色淜普後賊衆防守益力阿桂偵知喇/穆喇穆迤西峯崕陡削賊備禦稍踈因分兵超越)¶
　(進攻盡據其碉並攻克日則了口亦六月中事其後/兵進稍阻至十月初復繞道攻得黙格爾山梁其榮)¶
　(噶爾博曰爾八當/噶之賊皆截於後)明亮宜喜亦據嶺梁而復難進徒¶
<pb:KR2m0015_WYG_286-59b>¶
　然望洋(宜喜為賊要隘守禦極嚴豐昇額舒常攻之/一年未下繼而命豐昇額改赴西路舒常在)¶
　(彼更不能進甲午夏間明亮在絨布屢攻未進不宜/頓兵於無用之地令其分兵七千移改正地明亮遣)¶
　(偵卒往探不見賊蹤難以輕進亦赴西路協勦阿桂/扎止之㑹綽斯甲布土司懇明亮駐宜喜并願效前)¶
　(驅明亮乃出其不意分兵冐雨直進遂據宜喜山梁/並攻得俄坡格勒古賊因掘濠斷路明亮等復為所)¶
　(阻/矣)逮昨乙未畧康薩爾木思土噶賊卡並毁(阿桂自/攻得黙)¶
　(格爾欲乗勝直進賊復於康薩爾山梁抗拒兩月餘/乙未正月阿桂派兵分路前進㧞其鹿角連越重濠)¶
　(躍上碉項遂毁其碉殱賊衆四月復攻得/木思土噶克了口從此下壓勢益順矣)明亮河西¶
　亦有所據日旁以前五十里路(明亮因逹爾圖之路/為賊所㫁商之阿桂)¶
<pb:KR2m0015_WYG_286-60a>¶
　(謂當仍由宜喜一路進攻並派西路兵一千令福康/安帶往攻克甲索碉卡海蘭察亦往會攻合力并擊)¶
　(先克撒撒其曰旁右之沙壩山並逹爾圖得楞及溝/内之斯木咱爾各賊皆紛紛棄碉遁周圍五十餘里)¶
　(寨落悉/行焚燒)夾河兩軍聲息可通並請後路遜克爾宗(五/月)¶
　(中明亮攻克額爾替碉卡可下至平坡六月間復攻/克石真噶寨阿桂派兵沿河從赤爾寨攻打隔河之)¶
　(沙爾尼一帶兩崕夾擊聲息可通迨阿桂攻得噶爾/丹喇嘛寺等處居髙得勢以遜克爾宗在我兵之後)¶
　(留之非計遂派兵三路分進豐昇額督率攻勦或斫/寨而入或梯牆而進遂得其碉殺賊無算後路亦肅)¶
　(清/矣)菑則大海昆色拉枯層層破要歩歩披嶇(阿桂以/昆色爾)¶
　(爾喇嘛寺在拉枯喇嘛寺之上於此路尤為扼要其/菑則大海亦當並勦分派將領統兵同往其昆色爾)¶
<pb:KR2m0015_WYG_286-60b>¶
　(山梁最險官兵皆蟻附上得佔其碉寨復縱火焚燒拉/枯喇嘛寺又攻得菑則大海官兵無不造越而登飛)¶
　(騰而/入)遂克勒圍紅旗飛遞而何四月大㨗未至既克¶
　西里乃若建瓴科布(曲/)索隆(古/)不日而傾(阿桂於八/月十五夜)¶
　(攻克勒烏圍其附近碉卡木城六十餘處一夕無不/摧破八日而紅旗逓至木蘭詳見聞捷凱歌及誌事)¶
　(詩自奏㨗後四閲月雖時有克獲未能深入直至十/一月初攻克西里軍聲愈壯而賊勢愈蹙尋即攻得)¶
　(科布曲索隆古山梁並克格隆古兠窝等要/隘又掃清安布魯木一帶益據建瓴之勢矣)雍中舍¶
　齊易如拉朽宻圍噶(喇/)依賊其奚走(阿桂既由索隆/古進攻朗阿古)¶
　(則朗噶克了口等處皆克之並據噶佔山梁十二月/十七日遂由瑪爾古當噶一帶寨落悉行掃蕩並克)¶
<pb:KR2m0015_WYG_286-61a>¶
　(舍齊喇嘛寺次日復攻克雍中喇嘛寺即於十九日/統兵直檮噶喇依四面圍攻水陸俱㫁促浸番衆自)¶
　(攻克勒烏圍以來大小男婦紛紛投出其大頭人布/籠普阿納木逹什阿庫魯等遂皆相率乞降並索諾)¶
　(木之母阿倉姑阿青及其姊妹亦皆投至軍營僉云/索諾木莎羅奔兄弟并作惡之大頭人丹巴沃雜爾)¶
　(等皆在圍中此盖逆酋賊黨等罪孽/深重天奪其魄驅之一處以就擒也)是時河西明亮¶
　亦入富徳馬邦傳檄芥拾(明亮既克阿爾古等寨克/取獨古木開通乃當山梁)¶
　(並擣甲雜掃獨松河西一帶悉行勦洗過河㑹阿桂/合攻賊巢富徳亦將河南北之噶咱普庚額特曽逹)¶
　(等各寨落全行掃清直據馬爾邦亦遣兵與阿/桂㑹富徳所得之地俱不煩兵力易如拾芥)設非¶
　西路圍噶喇依則其兩路亦無進期(明亮富徳兩路/向皆艱於攻取)¶
<pb:KR2m0015_WYG_286-61b>¶
　(而富徳乆駐絨布尤未能寸進自阿桂既克索隆古/乗勝席捲已圍噶喇依各處之賊皆膽破心散望風)¶
　(潰降非果由力戰而得若非西路官兵直擣/賊巢則明亮富徳兩路仍未有進取之期也)諸軍既¶
　合火功周遭雖據三穴訖其奚逃然猶死守四十餘¶
　日計窮力竭乞命而出(官兵四面合圍賊猶負嵎力/抗繼用大礟環轟摧其碉卡)¶
　(將士等乗勢克取旁近寨落層層進逼殱賊日多逆/酋惶懼遣其兄罔逹克彭楚克次第詣營並即拘繋)¶
　(於是攻圍益急據其近碉㫁其水道索諾木窘廹無/計遂於二月初四日早率其兄弟莎羅奔甲爾瓦屋)¶
　(雜爾斯丹巴並兩土婦及黨惡大頭人丹巴沃雜爾/阿木魯綽窩斯甲尼瑪噶喇克巴並兩喇嘛挈大小)¶
　(頭目男婦二千餘人出寨逆酋跪捧印信乞免誅戮/因即悉就擒獲俘獻京師自圍勦以來計四十餘日)¶
<pb:KR2m0015_WYG_286-62a>¶
　　(至是全境蕩平罪人斯得紅旗于二月十二日馳至桃/花寺行宫適當告功      東陵之期此實仰頼)¶
　　(士皇祖黙佑益深感敬隨諭將軍阿桂等統成功將/  擇日凱旋俟東巡回蹕至黄新莊舉行郊勞大典)¶
　　(以昭偃武/䇿勲之盛)金川之功阿桂居首特恩異數加之宜厚¶
　　(征勦金川之役實由將軍阿桂藎誠體國不惮艱勞/制勝運籌克成偉績實為此事首功特封為頭等誠)¶
　　(謀英勇公加賞雙眼孔雀翎紅寳石㡌/頂四團龍補褂金黄帶紫轡以昭崇奨)能出能入有¶
　　權有經運長擊短後實先聲金川之功允資羣力寸¶
　　歩層峯氷滑石仄將軍指揮無不奮勇以此破敵鹿埵¶
　　隴種金川之功非予所期事弗可已乆而得之鬬猶¶
<pb:KR2m0015_WYG_286-62b>¶
　　獸困捨懲雞肋念我衆勞至今心惻金川之功允頼¶
上蒼靖彼蕃徼我武維揚勒碑太學用遵成例静言思之¶
　　文以誌愧¶
　　　石砫㕔在省治東一千六百四十里東西距二百¶
　　　二十里南北距二百四十里東至湖北施南府恩¶
　　　施縣界一百二十里西至忠州酆都縣界一百里¶
　　　南至酉陽州黔江縣界一百六十里北至忠州界¶
　　　八十里自㕔治至¶
<pb:KR2m0015_WYG_286-63a>¶
　京師四千八百里明洪武八年置石砫㕔撫司仍屬¶
　　重慶府嘉靖四十二年改屬䕫州府¶
　本朝順治十六年歸附授石砫宣慰司仍屬䕫州府¶
　　乾隆二十七年改設流官以同知治此直𨽻於川¶
　　東道¶
　¶
　¶
　¶
<pb:KR2m0015_WYG_286-63b>¶
　¶
　¶
　¶
　¶
　¶
　¶
　¶
皇朝文獻通考卷二百八十六¶
#+PROPERTY: JUAN 卷二百八十六
<pb:KR2m0015_WYG_286-64a>¶
欽定四庫全書¶
皇朝文獻通考卷二百八十七¶
　輿地考(十九/)¶
　　廣東省¶
　　(臣/)等謹按馬氏輿地考惟以潮州梅州入古揚州¶
　　域餘則别列為南越以丑嶺之南即非禹跡所及¶
　　也周初以南海為藩服其後楚既滅越越子孫散¶
　　處江南海上是為百越考百越之稱一在禹貢揚¶
<pb:KR2m0015_WYG_286-64b>¶
　　州之域史記秦降百越之君置㑹稽郡又以閩越¶
　　王東海王地置閩中郡是也一在揚荆二州徼外¶
　　即古南越亦稱百粤又名揚越史記秦并天下略¶
　　定揚越又漢立尉陀為南越王使和集百越是也¶
　　禹貢揚州曰淮海説者以為及潮陽之海而止葢¶
　　自江西大庾嶺東南羣山綿亘以逹於廣東潮州¶
　　府之掲陽即揚之南界荆州曰荆及衡陽説者以¶
　　為及嶺而止葢自湖南騎田嶺迤西接都龎萌渚¶
<pb:KR2m0015_WYG_286-65a>¶
　　越城諸嶺即荆之南界故水經注謂五嶺者天地¶
　　以隔内外也秦漢以来日漸開闢至我¶
　朝徳化逺被道一風同自嶺嶠以外文物聲明蔚然¶
　　極盛洵乎¶
聖治之隆非山川風㑹之所能限已若夫廣東諸郡半¶
　　皆瀕海昔禹貢言東漸於海而朔南但曰暨者以¶
　　其未至於海也今則海疆清晏琛賮畢臻若夫小¶
　　西洋及南洋諸島貢市來往悉取道於廣東長波¶
<pb:KR2m0015_WYG_286-65b>¶
　　萬里浮舶不驚斯尤承平之盛軌逈越乎前古者¶
　　矣¶
　　廣東明廣東等處承宣布政使司治廣州府領廣¶
　　州韶州南雄恵州潮州肇慶髙州亷州雷州瓊州¶
　　十府羅定一州又置廣東都指揮使司領廣州等¶
　　十五衛增城等各守禦千户所¶
　本朝初因之設總督駐廣州府兼轄廣東廣西設廣¶
　　東巡撫及布政使司按察使司並駐廣州康熙二¶
<pb:KR2m0015_WYG_286-66a>¶
　　年令總督専轄廣東四年仍兼轄兩廣雍正元年¶
　　復令専轄廣東後復兼兩廣七年陞連州為直𨽻¶
　　州十一年陞程鄉縣為直𨽻嘉應州凡領府十直¶
　　𨽻州三各衛所以次裁併入州縣東西距二千五¶
　　百里南北距一千八十里東至福建漳州府詔安¶
　　縣界一千里西至廣西南寧府界一千五百里南¶
　　至海三百里北至湖南郴州府陽縣界七百八十¶
　　里東南至海二百八十里西南至厓州海二千四¶
<pb:KR2m0015_WYG_286-66b>¶
　　百里東北至江西贛州府長寧縣界八百里西北¶
　　至廣西平樂府賀縣界七百三十里在¶
　京師西南七千五百七十里¶
　　廣州府為省治東西距四百二十里南北距六百¶
　　四十五里東至恵州府博羅縣界二百二十里西¶
　　至肇慶府髙要縣界二百里南至香山縣前山寨¶
　　三百四十里北至韶州府英徳縣界三百五里東¶
　　南至海四百里西南至肇慶府陽江縣界五百四¶
<pb:KR2m0015_WYG_286-67a>¶
　　十里東北至英徳縣界三百五十里西北至連州¶
　　連山縣界七百八十里自府治至¶
　京師八千一百八十五里明為廣州府領州一縣十¶
　　五¶
　本朝初因之康熙二十四年増置花縣雍正五年升¶
　　連州為直𨽻州以陽山連山二縣往屬凡領縣十¶
　　四¶
　　南海縣(附郭治/府東境)¶
<pb:KR2m0015_WYG_286-67b>¶
　　番禺縣(附郭治/府西境)¶
　　順徳縣(在府西南/一百里)¶
　　東莞縣(在府東南一/百八十里)¶
　　從化縣(在府北一/百三十里)¶
　　龍門縣(在府東北/二百十里)¶
　　増城縣(在府東一百/六十二里)¶
　　新㑹縣(在府西南二/百三十里)¶
　　香山縣(在府南二/百二十里)¶
<pb:KR2m0015_WYG_286-68a>¶
　　三水縣(在府西北一/百七十里)¶
　　新寧縣(在府西南三/百六十里)¶
　　清逺縣(在府北三/百四十里)¶
　　新安縣(在府東南二百六十里康熙/五年省入東莞縣八年復置)¶
　　花縣(在府北九十里康熙二十四/年析南海番禺二縣地置縣)¶
　　(臣/)等謹按廣州府屬有澳門孤懸海中明史謂之濠¶
　　鏡澳自明嘉靖中移蕃舶互市于濠鏡後許其築¶
　　室于澳嵗納地租佛郎機人始居之明季有意大¶
<pb:KR2m0015_WYG_286-68b>¶
　　大里亞人居澳自後來者日衆遂専為大西洋人¶
　　所居我¶
　朝加恵逺人仍准其依棲澳地乾隆八年設軍民同¶
　　知駐前山寨専理澳夷事務於是撫綏有道稽覈¶
　　有方俾外域夷人均得涵濡¶
聖化誠柔逺之盛軌也¶
　　韶州府在省治北少東一千里東西距六百里南¶
　　北距五百九十里東至南雄府始興縣界一百五¶
<pb:KR2m0015_WYG_286-69a>¶
　　十里西至連州陽山縣界四百五十里南至廣州¶
　　府清逺縣界三百七十里北至湖南郴州桂陽縣¶
　　界二百二十里東南至恵州府連平州界二百八¶
　　十里西南至清逺縣界四百五十里東北至始興¶
　　縣界一百六十里西北至郴州界二百五十里自¶
　　府治至¶
　京師七千三百三十五里明為韶州府降英徳州為¶
　　縣¶
<pb:KR2m0015_WYG_286-69b>¶
　本朝初因之領縣六¶
　　曲江縣(附/郭)¶
　　樂昌縣(在府西北/八十里)¶
　　仁化縣(在府東北/一百里)¶
　　乳源縣(在府西少/南九十里)¶
　　翁源縣(在府東南一/百八十里)¶
　　英徳縣(在府西南二/百二十里)¶
　　南雄府在省治東北一千三百里東西距三百四¶
<pb:KR2m0015_WYG_286-70a>¶
　　十里南北距三百四十里東至江西贛州府信豐¶
　　縣界一百四十里西至韶州府仁化縣界三百里¶
　　南至翁源縣界二百五十里北至江西南安府大¶
　　庾縣界九十里東南至信豐縣界二百里西南至¶
　　翁源縣界二百二十里東北至信豐縣界二百里¶
　　西北至大庾縣界二百里自府治至¶
　京師七千三十五里明為南雄府¶
　本朝因之領縣二¶
<pb:KR2m0015_WYG_286-70b>¶
　　保昌縣(附/郭)¶
　　始興縣(在府西/一百里)¶
　　恵州府在省治東少南三百里東西距六百九十¶
　　三里南北距六百七十里東至潮州府揭陽縣界¶
　　五百九十三里西至廣州府東莞縣界一百里南¶
　　至海一百二十里北至江西贛州府龍南縣界五¶
　　百五十里東南至潮州府恵來縣界四百四十里¶
　　西南至廣州府新安縣界一百七十里東北至贛¶
<pb:KR2m0015_WYG_286-71a>¶
　　州府長寧縣界六百七十里西北至韶州府翁源¶
　　縣界四百八十里自府治至¶
　京師八千四百八十五里明改恵州路為府廢循州¶
　　増置連平州領州一縣十¶
　本朝初因之雍正九年増置陸豐縣十一年以興寧¶
　　長樂二縣往屬嘉應州凡領州一縣九¶
　　歸善縣(附/郭)¶
　　博羅縣(在府西北/三十里)¶
<pb:KR2m0015_WYG_286-71b>¶
　　長寧縣(在府北少/西四百里)¶
　　永安縣(在府東少/北二百里)¶
　　海豐縣(在府東少/南三百里)¶
　　陸豐縣(在府東三百五十里雍正/九年析海豐縣地置縣)¶
　　龍川縣(在府東北四/百二十里)¶
　　連平州(在府北/四百里)¶
　　河源縣(在府北少東/一百五十里)¶
　　和平縣(在府東北四/百二十里)¶
<pb:KR2m0015_WYG_286-72a>¶
　　潮州府在省治東八百七十八里東西距五百里¶
　　南北距三百三十里東至福建漳州府詔安縣界¶
　　一百五十里西至恵州府陸豐縣界三百五十里¶
　　南至澄海縣海岸九十里北至福建汀州府上杭¶
　　縣界二百四十里東南至海門二百四十里西南¶
　　至恵州府海豐縣界七十八里東北至詔安縣界¶
　　四百里西北至江西贛州府長寧縣界四百五十¶
　　里自府治至¶
<pb:KR2m0015_WYG_286-72b>¶
　京師九千六十三里明為潮州府領縣十一¶
　本朝初因之雍正十一年升程鄉縣為直𨽻嘉應州¶
　　以平逺鎮平二縣往屬乾隆三年增置豐潤縣凡¶
　　領縣九¶
　　海陽縣(附/郭)¶
　　豐順縣(在府東一百五十里乾隆/三年析海陽縣地置縣)¶
　　潮陽縣(在府南一/百四十里)¶
　　揭陽縣(在府西少/南八十里)¶
<pb:KR2m0015_WYG_286-73a>¶
　　饒平縣(在府東少北/一百五十里)¶
　　恵來縣(在府西南二/百七十里)¶
　　大埔縣(在府北少東/一百六十里)¶
　　澄海縣(在府東南六十里康熙五/年省入海陽縣八年復置)¶
　　普寧縣(在府西南一/百二十里)¶
　　肇慶府在省治西二百九十里東西距四百九十¶
　　里南北距九百九十里東至廣州府三水縣界九¶
　　十里西至廣西梧州府蒼梧縣界四百里南至髙¶
<pb:KR2m0015_WYG_286-73b>¶
　　州府電白縣界七百四十里北至廣州府清逺縣¶
　　界二百五十里東南至廣州府新㑹縣界二百八¶
　　十里西北至電白縣界五百二十里東北至三水¶
　　縣界二百五十里西北至廣西平樂府賀縣界三¶
　　百五十里自府治至¶
　京師七千九百八十五里明為肇慶府降徳慶為屬¶
　　州廢封恩新三州共領州一縣十一¶
　本朝初因之雍正九年増置鶴山縣凡領州一縣十¶
<pb:KR2m0015_WYG_286-74a>¶
　　二¶
　　髙要縣(附/郭)¶
　　四㑹縣(在府東一/百三十里)¶
　　新興縣(在府東一/百三十里)¶
　　陽春縣(在府西南三/百二十里)¶
　　陽江縣(在府南四/百四十里)¶
　　髙明縣(在府東南/七十里)¶
　　恩平縣(在府南二/百七十里)¶
<pb:KR2m0015_WYG_286-74b>¶
　　廣寧縣(在府西北二/百九十里)¶
　　開平縣(在府東南二/百六十里)¶
　　鶴山縣(在府東南一百七十里雍正九年析/開平縣及廣州府之新㑹縣地置縣)¶
　　徳慶州(在府西二/百十里)¶
　　封川縣(在府西三/百三十里)¶
　　開建縣(在府西北/四百十里)¶
　　髙州府在省治西南一千十里東西距五百十里¶
　　南北距三百十五里東至肇慶府陽江縣界一百¶
<pb:KR2m0015_WYG_286-75a>¶
　　九十里西至亷州府合浦縣界三百二十里南至¶
　　吳川縣海岸一百十五里北至廣西梧州府容縣¶
　　界二百里東南至陽江縣界一百九十里西南至¶
　　雷州府遂溪縣界二百里東北至羅定州界一百¶
　　二十里西北至梧州府博白縣界二百二十里自¶
　　府治至¶
　京師八千六百四十七里明為髙州府降化州為屬¶
　　州¶
<pb:KR2m0015_WYG_286-75b>¶
　本朝因之領州一縣五¶
　　茂名縣(附/郭)¶
　　電白縣(在府東南一/百六十里)¶
　　信宜縣(在府東北/八十里)¶
　　化州(在府西南/九十里)¶
　　吳川縣(在府南一/百二十里)¶
　　石城縣(在府西南一/百九十里)¶
　　亷州府在省治西南一千四百九十里東西距五¶
<pb:KR2m0015_WYG_286-76a>¶
　　百四十里南北距三百五十里東至髙州府石城縣¶
　　界一百六十里西至廣西上思州界三百八十里¶
　　南至海八十里北至廣西南寧府横州界二百二¶
　　十五里東南至石城縣界一百十八里西南至交¶
　　阯界四百二十里東北至廣西梧州府博白縣界¶
　　一百八十里西北至横州界二百二十里自府治¶
　　至¶
　京師九千六十五里明為亷州府尋降為州屬雷州¶
<pb:KR2m0015_WYG_286-76b>¶
　　府十四年復為府其欽州初升為府後降為屬州¶
　本朝因之領州一縣二¶
　　合浦縣(附/郭)¶
　　欽州(在府西少北/一百八十里)¶
　　靈山縣(在府西北一/百八十里)¶
　　雷州府在省治西南一千四百二十二里東西距¶
　　一百六十里南北距三百九十五里東至髙州府¶
　　吳川縣界二十里西至亷州府合浦縣界一百四¶
<pb:KR2m0015_WYG_286-77a>¶
　　十里南至瓊州府瓊山縣界一百八十里北至髙¶
　　州府石城縣界二百十五里東南至海岸二百里¶
　　西南至瓊州府臨髙縣界二百二十里東北至吳¶
　　川縣界一百六十里西北至海岸二百里自府治¶
　　至¶
　京師九千五百五里明為雷州府¶
　本朝因之領縣三¶
　　海康縣(附/郭)¶
<pb:KR2m0015_WYG_286-77b>¶
　　遂溪縣(在府北一百/八十五里)¶
　　徐聞縣(在府南一/百六十里)¶
　　瓊州府在省治西南一千七百里東西距九百七¶
　　十里南北距九百七十五里東至萬州海岸四百¶
　　九十里西至儋州海岸四百八十里南至崖州海¶
　　岸九百六十五里北至海岸十里東南至陵水縣¶
　　海岸五百四十里西南至感恩縣海岸八百十里¶
　　東北至文昌縣海岸一百六十里西北至臨髙縣¶
<pb:KR2m0015_WYG_286-78a>¶
　　海岸二百八十里自府治至¶
　京師九千七百十五里明改為瓊州十四年升為府¶
　　改吉陽軍為崖州萬安軍為萬州南寧軍為儋州¶
　　並來屬¶
　本朝因之領州三縣十¶
　　瓊山縣(附/郭)¶
　　澄邁縣(在府西/六十里)¶
　　定安縣(在府南/八十里)¶
<pb:KR2m0015_WYG_286-78b>¶
　　文昌縣(在府東南一/百六十里)¶
　　㑹同縣(在府東南二/百九十里)¶
　　樂㑹縣(在府東南三/百三十里)¶
　　臨髙縣(在府西南一/百八十里)¶
　　儋州(在府西南/三百里)¶
　　昌化縣(在府西南/五百五里)¶
　　萬州(在府東南四/百五十里)¶
　　陵水縣(在府東南五/百七十里)¶
<pb:KR2m0015_WYG_286-79a>¶
　　崖州(在府南中隔黎峒由東路至府八百/七十里西路至府九百六十五里)¶
　　感恩縣(在府西南六/百四十五里)¶
　　(臣/)等謹按瓊州府有黎地中為黎母山黎人環居¶
　　其旁内為生黎外為熟黎其熟黎之外始為州縣¶
　　元時設黎兵萬户府管黎峒千百户明時屢加招¶
　　撫授以土官而終明世黎冦不靖¶
　本朝雍正八年各峒生黎輸誠向化願納丁銀自是¶
　　瓊屬諸黎悉為良民矣¶
<pb:KR2m0015_WYG_286-79b>¶
　　羅定州在省治西南六百五十里東西距三百里¶
　　南北距三百三十里東至肇慶府髙要縣界一百¶
　　八十里西至廣西岑溪縣界一百二十里南至髙¶
　　州府茂名縣界一百八十里北至肇慶府封川縣¶
　　界一百五十里東南至肇慶府新興縣界一百六¶
　　十五里西南至髙州府信宜縣界一百八十里東¶
　　北至肇慶府徳慶州界一百四十里西北至廣西¶
　　梧州府蒼梧縣界二百里本州境東西距八十五¶
<pb:KR2m0015_WYG_286-80a>¶
　　里南北距九十一里東界東安縣西南北俱界西¶
　　寧縣自州治至¶
　京師七千八百六十里明初為瀧水縣屬徳慶州萬¶
　　厯四年以縣改置直𨽻羅定州¶
　本朝因之領縣二¶
　　東安縣(在州東少北/一百二十里)¶
　　西寧縣(在州西北一/百二十里)¶
　　連州在省治西北七百六十里東西距三百八十¶
<pb:KR2m0015_WYG_286-80b>¶
　　里南北距二百里東至韶州府英徳縣界二百三¶
　　十里西至廣西平樂府賀縣界一百五十里南至¶
　　廣西梧州府懐集縣界一百里北至湖南衡州府¶
　　臨武縣界一百里東南至懐集縣界三百里西南¶
　　至賀縣界二百二十里東北至湖南郴州宜章縣¶
　　界一百十里西北至湖南永州府江華縣界九十¶
　　里本州境東西距一百九十里南北距一百二十¶
　　里東南並界陽山縣西界連山縣北界臨武縣自¶
<pb:KR2m0015_WYG_286-81a>¶
　　州治至¶
　京師七千四百二十五里明洪武初並桂陽州入連¶
　　州尋省十四年復置連州屬廣州府¶
　本朝初因之雍正五年升為直𨽻州以陽山連山縣¶
　　來屬凡領縣二¶
　　陽山縣(在州東南二百里初屬廣/州府雍正五年分屬連州)¶
　　連山縣(在州西少南一百十里初屬/廣州府雍正二年分屬連州)¶
　　(臣/)等謹按馬氏以連州入古荆州域考連州本在¶
<pb:KR2m0015_WYG_286-81b>¶
　　騎田嶺之外東與韶州府西與廣西平樂府準望¶
　　相直馬考以韶州平樂列於南越則連州亦當為¶
　　越地¶
　　又按連州有八排徭山周圍四百餘里向未通聲¶
　　教於康熙四十一年歸順設理猺軍民同知駐三¶
　　江口城専理猺民事務此外如廣州韶州恵州潮¶
　　州肇慶髙州亷州等府及羅定州並有猺山皆恪¶
　　守官法各安其穴云¶
<pb:KR2m0015_WYG_286-82a>¶
　　嘉應州在省治東七百里東西距四百十五里南¶
　　北距二百七十里東至潮州府大埔縣界一百四¶
　　十五里西至恵州府瀧川縣界二百七十里南至¶
　　潮州府海陽縣界一百五十里北至福建汀州府¶
　　武平縣界一百二十里東南至潮州府海陽大埔¶
　　二縣界八十里西南至恵州府永安縣界二百四¶
　　十里東北至福建汀州府上杭縣界一百二十五¶
　　里西北至江西贛州府長寧縣界一百六十里本¶
<pb:KR2m0015_WYG_286-82b>¶
　　州境東西距一百九十五里南北距一百五十五¶
　　里東界大埔縣西界興寧縣南界海陽縣北界鎮¶
　　平縣自州治至¶
　京師八千七百六十三里明洪武初廢州為程鄉縣¶
　　屬潮州府¶
　本朝初因之雍正十一年升為直𨽻嘉應州以恵州¶
　　府之興寧長樂二縣潮州府之平逺鎮平二縣來¶
　　屬凡領縣四¶
<pb:KR2m0015_WYG_286-83a>¶
　　興寧縣(在州西七十里初屬恵州府/雍正十一年分屬嘉應州)¶
　　長樂縣(在州西一百十里初屬恵州/府雍正十一年分屬嘉應州)¶
　　平逺縣(在州西北七十里初屬潮州/府雍正十一年分屬嘉應州)¶
　　鎮平縣(在州西北六十里初屬潮州/府雍正十一年分屬嘉應州)¶
　　(臣/)等謹按兩廣之域在漢時並為交阯部葢自虞¶
　　書載宅南交史記載帝舜南撫交阯王制則稱南¶
　　方曰蠻雕題交阯上世南服未闢凡五嶺左右有¶
　　蠻之地皆得以交阯稱之逮吳置廣州其後交阯¶
<pb:KR2m0015_WYG_286-83b>¶
　　之名専指安南一隅遂有疑兩廣為在九州疆域¶
　　者其説仿於晉太康地志至晉書隋書於交廣二¶
　　州直書禹貢揚州之域杜氏作通典始别南越於¶
　　九州之外且云嶺南鄰接荆州不當舍荆而屬揚¶
　　其説誠當今就形勢考之廣東自潮州一府嘉應¶
　　一州之外若廣州韶州南雄恵州四府在古揚州¶
　　徼外自肇慶以西至廣西潯州府綿地千餘里皆¶
　　在古荆州徼外南寧以西至安南則又在古梁州¶
<pb:KR2m0015_WYG_286-84a>¶
　　徼外矣¶
　¶
　¶
　¶
　¶
　¶
　¶
　¶
<pb:KR2m0015_WYG_286-84b>¶
　¶
　¶
　¶
　¶
　¶
　¶
　¶
皇朝文獻通考卷二百八十七¶
